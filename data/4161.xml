<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0"
	 xml:id="Brief_TUSTEP-0-29205"
	 n="4161">
	<teiHeader xml:lang="de">
		<fileDesc>
			<titleStmt>
				<title subtype="file">Friedrich von Salis / [Chiavenna] AN [Heinrich Bullinger] / Zürich, [30. Dezember 1559]</title>
			</titleStmt>
			<publicationStmt>
				<address>
					<addrLine>TVZ Theologischer Verlag Zürich AG</addrLine>
					<addrLine>Badenerstrasse 73</addrLine>
					<addrLine>8004 Zürich</addrLine>
				</address>
			</publicationStmt>
			<seriesStmt>
				<title subtype="publication">Heinrich Bullinger Werke (Vorläufige Transkriptionen der HBBW-EditorInnen)</title>
				<biblScope type="volume">HBBW</biblScope>
				<biblScope type="page">5355/237</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<settlement ref="places.xml#587">Zürich</settlement>
						<institution>Staatsarchiv</institution>
						<idno type="Autograph">E II 365,721</idno>
						<repository ref="archives.xml#94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
					</msIdentifier>
					<physDesc/>
					<msContents>
						<msItem>
							<incipit>Gaudeo admodum filium nostrum Christopherum, etsi non omnino incolumem, vivum tamen ad nos rediisse;</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title subtype="Gedruckt">Graubünden BW II, S. 171 R., Nr. 220</title>
							</bibl>
						</listBibl>
					</additional>
				</msDesc>
				<msDesc type="Regest" subtype="Kopie" xml:lang="la">
					<msIdentifier>
						<settlement ref="places.xml#587">Zürich</settlement>
						<institution>Zentralbibliothek</institution>
						<idno type="Kopie">Ms S 96,91</idno>
						<repository ref="archives.xml#96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
					</msIdentifier>
					<physDesc>
						<objectDesc/>
						<sealDesc>
							<seal><p>Siegelspur</p></seal>
						</sealDesc>
					</physDesc>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/4161">
				<correspAction type="sent">
					<persName ref="persons.xml#3704" cert="high">
						<forename cert="high">Friedrich</forename>
						<surname cert="high">von Salis</surname>
						<addName type="main">von Salis (a Salize, de Salicibus), Friedrich</addName>
						<graphic type="portrait" url="portraits/3704_Salis-Wappen.png"/>
						<ref type="wikipedia" target="https://de.wikipedia.org/wiki/Salis_%28Adelsgeschlecht%29"/>
					</persName>
					<location cert="high">
						<settlement ref="places.xml#93">Chiavenna</settlement>
						<district ref="districts.xml#96">Lombardia</district>
						<country ref="countries.xml#30">Italien</country>
						<geo>46.32063 9.39816</geo>
					</location>
					<date when="1559-12-30" cert="low"/>
				</correspAction>
				<correspAction type="received">
					<persName ref="persons.xml#495" cert="low">
						<forename cert="low">Heinrich</forename>
						<surname cert="low">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
					</persName>
					<location cert="low">
						<settlement ref="places.xml#587">Zürich</settlement>
						<district ref="districts.xml#210">Zürich</district>
						<country ref="countries.xml#58">Schweiz</country>
						<geo>47.370093 8.544054</geo>
					</location>
				</correspAction>
				<correspContext>
					<ref type="next_chronologically" target="files.xml#4162"/>
					<ref type="prev_chronologically" target="files.xml#4160"/>
					<ref type="next_correspondence" target="files.xml#4190"/>
					<ref type="prev_correspondence" target="files.xml#4156"/>
					<ref type="next_correspondence_request" target="files.xml#4190"/>
					<ref type="prev_correspondence_request" target="files.xml#4156"/>
					<ref type="next_correspondence_reaction" target="files.xml#4241"/>
					<ref type="prev_correspondence_reaction" target="files.xml#4142"/>
					<ref type="next_same_sender" target="files.xml#4190"/>
					<ref type="prev_same_sender" target="files.xml#4156"/>
					<ref type="next_same_addressee" target="files.xml#4170"/>
					<ref type="prev_same_addressee" target="files.xml#4157"/>
					<ref type="next_with_sender_as_addressee" target="files.xml#4190"/>
					<ref type="prev_with_sender_as_addressee" target="files.xml#4156"/>
					<ref type="next_with_addressee_as_sender" target="files.xml#4170"/>
					<ref type="prev_with_addressee_as_sender" target="files.xml#4157"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile/>
	<text xml:lang="la">
		<body>
			<div>
				<ab>
					<s xml:lang="la" type="auto">Colendissimo domino Bullingero ac suo amicissimo Federicus a Salice S. D.</s>
				</ab>
				<ab>
					<s xml:lang="la" type="auto">Gaudeo admodum, domine ac patrone colendissime, filium nostrum Christopherum, etsi non omnino incolumem, vivum tamen ad nos rediisse; nam revera angebar ego quidem tum ob filium tuum, quem scribebas Venetiis (ut tibi erat perlatum et prout fuit verissimum, ut nunc ex ipso audivi) aegrotare, tum etiam in tui gratiam, quem usque adeo pro filii salute agnoscebam sollicitum et maerore plenum.</s>
					<s xml:lang="la" type="auto">Itaque iterum dico me gaudere, quod nunc videam te omni timore solutum; ad te enim redit filius tuus non absque certa spe recuperandae pristinae sanitatis; quod ut brevi fiat, velit deus optimus maximus.</s>
					<s xml:lang="la" type="auto">Caeterum me nudiustertius accessit cum famulo, qui eum a Thermis Burmensibus huc usque est comitatus, a quo nonnullas mutuo pecunias acceperat cum promissione, simulatque ad me venissent, eas restituendi.</s>
					<s xml:lang="la" type="auto">Pro mutuo itaque vel pro expensis a Burmio hucusque factis vel etiam pro salario famuli, qui filium tuum est comitatus, persolvi Renenses octo ad computum batziorum Constantiensium quindecim pro singulo Renense.</s>
				</ab>
				<ab>
					<s xml:lang="la" type="auto">Et hanc quidem summam filius tuus post initam rationem asseruit se famulo suo debere et proinde rogavit, quo fidem servaret, ut solverem, quod et feci lubentissime, quo filio in tui gratiam eiusque honori consulerem; nam secus fieri non poterat salvo decore.</s>
					<s xml:lang="la" type="auto">Rogo itaque, boni ut consulas.</s>
				</ab>
				<ab>
					<s xml:lang="la" type="auto">Insuper dedi Christophero ipsi hinc recedenti Renenses quattuor, ut haberet viaticum; nam ne obulum quidem secum attulit.</s>
					<s xml:lang="la" type="auto">Mihi itaque debes coronatos auri octo sive malis Renenses 12 monetae Constantiensis, quos mihi mittes, quando voles vel quando tibi fuerit opportunum; non enim mihi fuerit dispendiosum expectare, quousque volueris.</s>
					<s xml:lang="la" type="auto">Rogo autem etiam atque etiam, colendissime domine Bullingere, ne te pigeat sumptuum a filio tuo factorum; poterit enim omnem iacturam resarcire, est enim iuvenis ingenuus et optimae expectationis.</s>
					<s xml:lang="la" type="auto">Sed et hoc enixissime rogo, ne quicquam ei imputes succenseasve; te enim veretur ob immodicos sumptus factos, quorum tamen vel mihi talem reddidit rationem, ut appareat eos evitari non potuisse.</s>
					<s xml:lang="la" type="auto">Imo gaudeas admodum, quod dei bonitate tibi restitutus est filius, quem nunc domi reformare poteris tuo nutu, isque in virum talem evadat, ut in eo laeteris perpetuo, nec dubium, quin tibi futurus sit obedientissimus.</s>
					<s xml:lang="la" type="auto">Ego ei discedenti adhibui famulum, qui eum comitaretur usque ultra montem Septimum, quo transcenso singulis horis inveniet itineris comites Churiam usque, et illinc quidem Churiam usque est unius diei iter.</s>
				</ab>
				<ab>
					<s xml:lang="la" type="auto">Sed et fratri meo Caspari Churiam scripsi, filio tuo ferat suppetias, si aliqua in re eius opera indiguerit etc.</s>
					<s xml:lang="la" type="auto">Porro ait Christopherus noster se dumtaxat, dum hic sum, binas meas cum tuis coniunctas litteras cum insertis etiam pecuniis accepisse.</s>
					<s xml:lang="la" type="auto">Ego vero tibi fidem adstringo meam me tuas omnes ad me datas cum omni diligentia Venetias misisse, sique, prout asserit filius tuus, ei non sint designatae, utique est, quod admodum admirer.</s>
					<s xml:lang="la" type="auto">Solummodo arbitror ultimas tuas ei non reddi potuisse, quippe cum ante Christopheri discessum Venetias non potuerint perferri; fuit enim in itinere, antequam me accesserit, circiter tres hebdomadas.</s>
					<s xml:lang="la" type="auto">Sed etiam ait filius tuus se ad me saepius scripsisse; ego vero assevero me ne unas quidem, quod sciam, postquam huc veni, me accepisse.</s>
					<s xml:lang="la" type="auto">Sed omnia ferenda sunt aequissime, postquam ipsemet salvus rediit.</s>
				</ab>
				<ab>
					<s xml:lang="la" type="auto">Demum novarum rerum nihil habeo, quod scribam.</s>
					<s xml:lang="la" type="auto">Hispani omnes, qui in Pedemonte erant vel in ducatu Mediolanensi, redacti sunt in vallem Magreram, locum Lecco propinquum.</s>
					<s xml:lang="la" type="auto">Ignoratur, quid machinentur; ego vero (nam non admodum hinc distat vallis ipsa) sollicitudine non careo, ne nobis quid parent insidiarum, quamquam vulgo auditur rem parari contra Venetos, qui et ipsi non sunt sine timore et proinde vicissim se muniunt etc.</s>
					<s xml:lang="la" type="auto">Mihi alioqui in hoc meo magistratu non desunt continui labores et molestiae, sed ferendum est, quicquid imposuerit oneris mihi benignissimus ille deus meus, et proinde Spartam mihi designatam pro virili adornare enitar perpetuo.</s>
					<s xml:lang="la" type="auto">Dominus suggerat vires et ingenium, ut cuncta disponantur ad nutum eius.</s>
				</ab>
				<ab>
					<s xml:lang="la" type="auto">Hic omnes bene valemus dei beneficio; itidem abs te tuisque audire cupio.</s>
					<s xml:lang="la" type="auto">Vale cum tuis omnibus, domine colendissime, meque tibi commendatum habe.</s>
				</ab>
				<ab>
					<s xml:lang="la" type="auto">Datum Clavennae die penultimo(a?) decembris 1560.</s>
					<s xml:lang="la" type="auto">Idem, qui supra, tibi deditissimus Federicus a Salice, commissarius Clavennę.</s>
				</ab>
				<ab>
					<note type="address">[Adresse fehlt.]</note>
				</ab>
			</div>
		</body>
	</text>
</TEI>