<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0"
	 xml:id="Brief_TUSTEP-0-33145"
	 n="5916">
	<teiHeader xml:lang="de">
		<fileDesc>
			<titleStmt>
				<title subtype="file">Theodor Beza / [Genf] AN [Heinrich Bullinger], [20. Oktober 1563]</title>
			</titleStmt>
			<publicationStmt>
				<address>
					<addrLine>TVZ Theologischer Verlag Zürich AG</addrLine>
					<addrLine>Badenerstrasse 73</addrLine>
					<addrLine>8004 Zürich</addrLine>
				</address>
			</publicationStmt>
			<seriesStmt>
				<title subtype="publication">Heinrich Bullinger Werke (Vorläufige Transkriptionen der HBBW-EditorInnen)</title>
				<biblScope type="volume">HBBW</biblScope>
				<biblScope type="page">6326/170</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<settlement ref="places.xml#167">Genf</settlement>
						<institution>Bibliothèque publique et universitaire</institution>
						<idno type="Autograph">Ms. lat. 118, f. 148</idno>
						<repository ref="archives.xml#38">
							<name>Genf BPU</name>
							<ref target="http://institutions.ville-geneve.ch/fr/bge/"/>
						</repository>
					</msIdentifier>
					<physDesc/>
					<msContents>
						<msItem>
							<incipit>Accepi literas tuas ... una cum Germanica Defensionis illius interpretatione</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title subtype="Gedruckt">C.O., S. 20, 174ff,, Nr. 4083</title>
							</bibl>
							<bibl type="Gedruckt">
								<title subtype="Gedruckt">Beza Korr. 4, 220-222, Nr. 294</title>
							</bibl>
							<bibl type="Literatur" subtype="Zitat">
								<title subtype="Literatur">Bouvier 177</title>
							</bibl>
						</listBibl>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/5916">
				<correspAction type="sent">
					<persName ref="persons.xml#890" cert="high">
						<forename cert="high">Theodor</forename>
						<surname cert="high">Beza</surname>
						<addName type="main">de Bèze (Beza), Théodor</addName>
						<graphic type="portrait" url="portraits/876_Beza_Theodor.jpg"/>
						<ref type="wikipedia" target="https://de.wikipedia.org/wiki/Th%C3%A9odore_de_B%C3%A8ze"/>
					</persName>
					<location cert="high">
						<settlement ref="places.xml#167">Genf</settlement>
						<district ref="districts.xml#52">Genève</district>
						<country ref="countries.xml#58">Schweiz</country>
						<geo>46.20222 6.14569</geo>
					</location>
					<date when="1563-10-20" cert="low"/>
				</correspAction>
				<correspAction type="received">
					<persName ref="persons.xml#495" cert="low">
						<forename cert="low">Heinrich</forename>
						<surname cert="low">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
					</persName>
				</correspAction>
				<correspContext>
					<ref type="next_chronologically" target="files.xml#5917"/>
					<ref type="prev_chronologically" target="files.xml#5915"/>
					<ref type="next_correspondence" target="files.xml#5939"/>
					<ref type="prev_correspondence" target="files.xml#5908"/>
					<ref type="next_correspondence_request" target="files.xml#5961"/>
					<ref type="prev_correspondence_request" target="files.xml#5907"/>
					<ref type="next_correspondence_reaction" target="files.xml#5939"/>
					<ref type="prev_correspondence_reaction" target="files.xml#5908"/>
					<ref type="next_same_sender" target="files.xml#5961"/>
					<ref type="prev_same_sender" target="files.xml#5907"/>
					<ref type="next_same_addressee" target="files.xml#5918"/>
					<ref type="prev_same_addressee" target="files.xml#5911"/>
					<ref type="next_with_sender_as_addressee" target="files.xml#5961"/>
					<ref type="prev_with_sender_as_addressee" target="files.xml#5907"/>
					<ref type="next_with_addressee_as_sender" target="files.xml#5918"/>
					<ref type="prev_with_addressee_as_sender" target="files.xml#5911"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile/>
	<text xml:lang="la">
		<body>
			<div>
				<ab>
					<s xml:lang="la" type="auto">Accepi literas tuas, mi pater, una cum Germanica Defensionis illius interpretatione, quam statim ad d. amiralium misi, ut ei vestrae quoque ecclesiae studium et diligentiam approbem.</s>
				</ab>
				<ab>
					<s xml:lang="la" type="auto">Is, quemadmodum postremis meis literis significavi, quum Guisianos videret tanto cum apparatu in aulam venisse iustitiam, quam vocant, a rege petituros, primum quidem per fratrem olim cardinalem, nunc comitem Bellovacensem, obtulit sese ultro coram omnibus non suspectis iudicibus compariturum quoties regiae maiestati libuisset.</s>
				</ab>
				<ab>
					<s xml:lang="la" type="auto">Quod si armis rem decerni mallent, sese una cum duobus suis fratribus innocentia sua fretum vel seorsim vel simul cum totidem Guisianis, si regiae maiestati placeret, decertaturum.</s>
				</ab>
				<ab>
					<s xml:lang="la" type="auto">Interea convocavit et ipse amicorum et cognatorum copias, quos quidem certum est tam prompte accurrisse ut octo dierum spatio ad duo equitum nobilium millia coegerit.</s>
				</ab>
				<ab>
					<s xml:lang="la" type="auto">Rex vero sua autoritate utrosque arma ponere et domum quemque reverti iussit, addita etiam poena iis qui non paruissent.</s>
				</ab>
				<ab>
					<s xml:lang="la" type="auto">Senatui Parisiensi adempta est causae cognitio et datis ex magno quod vocant concilio iudices.</s>
				</ab>
				<ab>
					<s xml:lang="la" type="auto">Itaque optima spes est detectis et fractis hostium consiliis Amiralium brevi penitus liberatum iri.</s>
				</ab>
				<ab>
					<s xml:lang="la" type="auto">Rex tandem Lutetiam ingressus senatum et municipales magistratus acerrime reprehendit.</s>
				</ab>
				<ab>
					<s xml:lang="la" type="auto">Adempta sunt arma omnibus, detractae ex compitis catenae, quarum infinitus est ibi numerus.</s>
				</ab>
				<ab>
					<s xml:lang="la" type="auto">Inquiritur in multos, et optima spes est fore ut seditiosorum principes iustas poenas luant.</s>
				</ab>
				<ab>
					<s xml:lang="la" type="auto">Nec dubitamus quin audita Parisiensium deditione mox caeterae quoque civitates quietiores reddantur.</s>
				</ab>
				<ab>
					<s xml:lang="la" type="auto">De rege optima quaeque atque adeo incredibilia nobis nunciantur.</s>
				</ab>
				<ab>
					<s xml:lang="la" type="auto">Et certe, nisi corrumpatur, a tanta indole, quantam ego ipse in eo animadverti, maxima quaeque possunt exspectari.</s>
				</ab>
				<ab>
					<s xml:lang="la" type="auto">Caeterae ecclesiae pacificae felicissime promoventur.</s>
				</ab>
				<ab>
					<s xml:lang="la" type="auto">Sed plerisque locis ea est pestis saevities ut maximam iam urbium partem consumpserit.</s>
				</ab>
				<ab>
					<s xml:lang="la" type="auto">Haec sunt domini flagella simul perdentis impios et suos castigantis.</s>
				</ab>
				<ab>
					<s xml:lang="la" type="auto">Utinam vero tandem peccatis nostris deletis nos benignus respiciat et nos vicissim serio resipiscamus.</s>
				</ab>
				<ab>
					<s xml:lang="la" type="auto">Quod ad nos privatim attinet; recte hic omnia dei beneficio, si Calvini nostri perpetuos morbos excipias, quem utinam breve nobis restituat dominus.</s>
				</ab>
				<ab>
					<s xml:lang="la" type="auto">Dolet mihi quod de tuo catarrho scribis, quo tamen spero te iam esse liberatum, et utinam bene sim ominatus.</s>
				</ab>
				<ab>
					<s xml:lang="la" type="auto">Quid nobis responsuri sint Basilienses avide exspectamus.</s>
					<s xml:lang="la" type="auto">Bene vale, mi plurimum observande pater.</s>
				</ab>
				<ab>
					<s xml:lang="la" type="auto">Dominus Iesus te incolumem servet, una cum fratribus et collegis omnibus, quos una tecum salvere iubeo, et fortiter ad extremum usque in opere domini perseverare cum totius ecclesiae fructu.</s>
				</ab>
				<ab>
					<s xml:lang="la" type="auto">Genevae 20 octobris.</s>
				</ab>
				<ab>
					<s xml:lang="la" type="auto">Tuus Beza.</s>
				</ab>
				<ab>
					<s xml:lang="la" type="auto">De Sabaudi morte iam pridem multi afferuntur nuncii.</s>
					<s xml:lang="la" type="auto">Ego tamen mortuum esse non arbitror.</s>
				</ab>
				<ab>
					<s xml:lang="la" type="auto">Sed parvam in eo spem vitae esse vel ex eo colligo quod 32 peditum signa iam non procul absint Lugduno, quos magna suspicio est in Pedemontem transituros, quamvis dicantur adversus tumultuantes adhuc Provinciales mitti.</s>
				</ab>
				<ab>
					<s xml:lang="la" type="auto">Magna pars illorum est ex nostris, ita ut nihil sit ecclesiis metuendum.</s>
				</ab>
				<ab>
					<s xml:lang="la" type="auto">Eximio Christi servo d. Henrico Bullingero, patri mihi plurimum observando, Tigurinae ecclesiae vere fido pastori.</s>
				</ab>
				<ab>
					<s xml:lang="la" type="auto">Tiguri.</s>
				</ab>
			</div>
		</body>
	</text>
</TEI>