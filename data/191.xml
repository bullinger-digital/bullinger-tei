<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0"
	 xml:id="Brief_TUSTEP-0-18156"
	 n="191">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Haller d.J. / [Bern] AN Heinrich Bullinger / [Zürich], 13. Juli 1548</title>
			</titleStmt>
			<publicationStmt>
				<address>
					<addrLine>TVZ Theologischer Verlag Zürich AG</addrLine>
					<addrLine>Badenerstrasse 73</addrLine>
					<addrLine>8004 Zürich</addrLine>
				</address>
			</publicationStmt>
			<seriesStmt>
				<title subtype="publication">Heinrich Bullinger Werke (Vorläufige Transkriptionen der HBBW-EditorInnen)</title>
				<biblScope type="volume">HBBW</biblScope>
				<biblScope type="page">970</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="de">
					<msIdentifier>
						<settlement ref="places.xml#587">Zürich</settlement>
						<institution>Staatsarchiv</institution>
						<idno type="Autograph">E II 370,73 f.</idno>
						<repository ref="archives.xml#94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
					</msIdentifier>
					<physDesc/>
					<msContents>
						<msItem>
							<incipit>Lieber herr gfatter, üwer beide schriben dess erschrockenlichen falss der schwäbischen stetten bkümmeret mich</incipit>
							<textLang>la</textLang>
						</msItem>
					</msContents>
				</msDesc>
				<msDesc type="Brief" subtype="Kopie" xml:lang="de">
					<msIdentifier>
						<settlement ref="places.xml#587">Zürich</settlement>
						<institution>Zentralbibliothek</institution>
						<idno type="Kopie">Ms S 67,85</idno>
						<repository ref="archives.xml#96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
					</msIdentifier>
					<physDesc/>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/191">
				<correspAction type="sent">
					<persName ref="persons.xml#8018" cert="high">
						<forename cert="high">Johannes</forename>
						<surname cert="high">Haller d.J.</surname>
						<graphic type="portrait" url="portraits/1430_HallerdJ_Johannes.jpg"/>
						<ref type="wikipedia" target="https://de.wikipedia.org/wiki/Johannes_Haller_der_J%C3%BCngere"/>
					</persName>
					<location cert="high">
						<settlement ref="places.xml#41">Bern</settlement>
						<district ref="districts.xml#31">Bern/Berne</district>
						<country ref="countries.xml#58">Schweiz</country>
						<geo>46.94809 7.44744</geo>
					</location>
					<date when="1548-07-13" cert="low"/>
				</correspAction>
				<correspAction type="received">
					<persName ref="persons.xml#495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
					</persName>
					<location cert="high">
						<settlement ref="places.xml#587">Zürich</settlement>
						<district ref="districts.xml#210">Zürich</district>
						<country ref="countries.xml#58">Schweiz</country>
						<geo>47.370093 8.544054</geo>
					</location>
				</correspAction>
				<correspContext>
					<ref type="next_chronologically" target="files.xml#192"/>
					<ref type="prev_chronologically" target="files.xml#190"/>
					<ref type="next_correspondence" target="files.xml#201"/>
					<ref type="prev_correspondence" target="files.xml#185"/>
					<ref type="next_correspondence_request" target="files.xml#201"/>
					<ref type="prev_correspondence_request" target="files.xml#185"/>
					<ref type="next_correspondence_reaction" target="files.xml#320"/>
					<ref type="prev_correspondence_reaction" target="files.xml#13018"/>
					<ref type="next_same_sender" target="files.xml#201"/>
					<ref type="prev_same_sender" target="files.xml#185"/>
					<ref type="next_same_addressee" target="files.xml#196"/>
					<ref type="prev_same_addressee" target="files.xml#190"/>
					<ref type="next_with_sender_as_addressee" target="files.xml#201"/>
					<ref type="prev_with_sender_as_addressee" target="files.xml#185"/>
					<ref type="next_with_addressee_as_sender" target="files.xml#196"/>
					<ref type="prev_with_addressee_as_sender" target="files.xml#190"/>
				</correspContext>
			</correspDesc>
			<langUsage>
				<language ident="la" usage="16">Latein</language>
				<language ident="de" usage="84">Deutsch</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="191/Autograph/00 E_II_370__fol__73_r_.tif" n="1"/>
		<graphic url="191/Autograph/01 E_II_370__fol__73_v_.tif" n="2"/>
		<graphic url="191/Autograph/02 E_II_370__fol__74_r_.tif" n="3"/>
		<graphic url="191/Autograph/03 E_II_370__fol__74_v_.tif" n="4"/>
	</facsimile>
	<text xml:lang="de">
		<body>
			<div>
				<ab>
					<s xml:lang="de" type="auto">Gottes gnad zuͦvor!</s>
					<s xml:lang="de" type="auto">Lieber herr gfatter, üwer beide schriben deß erschrockenlichen falß der schwäbischen stetten bkümmeret mich und alle guͦthertzigen christen nitt wenig.</s>
				</ab>
				<ab>
					<s xml:lang="de" type="auto">Gott erbarm, das eß darzuͦ kumpt, das die frommen lüt ire kilchen verlaßen und inn das ellend müßend und alle abgöttery so gwaltig innistet.</s>
					<s xml:lang="de" type="auto">Wir bittend gott stet, das er alle die gnediklich erhalte, die uff sin einige hilff vertröst der luge und trugnuß sich widersetzend.</s>
				</ab>
				<ab>
					<s xml:lang="de" type="auto">Wie ir aber der vertribnen brüderen, sonderlich Musculi halb ernstlich schribend, das wir das best thuͦn und üch guͦte antwort wellind wüßen lan, wil ich üch allen bscheid schriben, was ich gehandlet und wie es stand.</s>
				</ab>
				<ab>
					<s xml:lang="de" type="auto">Uff üwer schriben han ich die brüder all zemmen gnan, mitt inen beradtschlagt, sonderlich Musculi halb, wie imm zuͦ thuͦn, diewyl er nitt nun von mir, sonder auch von üch als unserm aller vatter sölich testimonium habe; sie auch gebetten, inn für empfolen ze han, anzeigt, wie er sich allweg gegen mir ghalten.</s>
					<s xml:lang="de" type="auto">Daruff si sich nun deß bedacht, si möchting wol Musculo alles guͦts gunnen und thuͦn; die wyl si aber bi nüwen uß dem span kan und Musculi bücher verhanden syend und sonderlich by der widerpart für groß und helig geachtet werdind, möchte sich lichtlich hie durch der span wider erheben oder zum wenigsten der gegentheil die köpf wider strecken und ein hügen han, so der, der ir meinung wer, also in kem; bsorgend auch, die widerwertigen von der burgerschafft wurdind sich an inn hencken, das bald widerumb ein zwyendß gebe, es were denn sach, das er durch ein offen gschrifft imm truck sich erklerte und bekante, wie sine gschrifften zuͦ verstan und was jetz sein meinung were, das si doch auch nitt eerlich hieltind, so er als vil alß widerruͦffte.</s>
					<s xml:lang="de" type="auto">Derhalben ir meinung, da gantz still zuͦ stand; denn es nitt wenig unruwen geberen wurde.</s>
				</ab>
				<ab>
					<s xml:lang="de" type="auto">Welchß, diewyl es ansehens gnuͦg hatt, han ich nitt darwider können, doch si gebetten, diewyl mir nitt zwyfle auch uff üwer zugnuß hin, dann das er uffrecht sye, welle ich üch unser bschwerd alle zuͦschriben, üwerß radß und bscheidß darüber zuͦ erwarten, das inen auch nitt mißfallen.</s>
				</ab>
				<ab>
					<s xml:lang="de" type="auto">Desselben tags, nachdem wir selichs gehandlet, kumpt der ander brieff mittsampt deß h(erren) Nägeliß.</s>
					<s xml:lang="de" type="auto">Ich bruͦfft si all ylend zemen, laß inen üwer trungenlich beger der gmeinen not und sonderlich widerumb Musculi halben, fand ettlich guͦtwillig, doch nitt all, die do meintind, wir söttind uns keine Schwaben uff den halß laden; es wer nie nüt guͦts uß inen gfolget, und so man die ufnem, wurde der lauff gar volgen etc. mitt derglichen mer.</s>
					<s xml:lang="de" type="auto">Ich ermannt sie zuͦ betrachten, das inn der gmeinen not weder Schwytzer noch Schwab zuͦ bedencken wer, sonder was christenlüten ampt wer, was barmhertzigkeit, gott gefiele und er an uns forderte.</s>
					<s xml:lang="de" type="auto">Hett gern ghan, das sie all mitt mir werind für radt gangen und alß christenliche brüder helffen für die armen bitten inn der tringenden not.</s>
					<s xml:lang="de" type="auto">Ich möcht eß aber nitt erlangen; si woltend nitt für schüßen, minen herren ein last ufzuͦtrucken.</s>
					<s xml:lang="de" type="auto">Das schrib ich üch allein vertruwlich, das ir sehind, wie gar hie die gmüter 'über alle die erbitteret, die nun ushin inhin kommend, wie si joch gsinnet syend, das ich inen, alß die das lang zänck erhitzget hatt, nitt zuͦ argem rechnen.</s>
					<s xml:lang="de" type="auto">Wölt doch, si werind mansuetiores und ließind nunme die milch nider.</s>
					<s xml:lang="de" type="auto">Ich seit inen, ich wurde bi minen herren darumb anhalten, wie ir mich hießind, damitt üch guͦte antwort, wie ir begerend, werden möchte.</s>
					<s xml:lang="de" type="auto">Gieng daruff zuͦ dem h(erren) schuldtheß Nägeli, bracht imm den brieff, zeigt imm auch Musculi halb, wie die sach stünd, was ir mir beide mal geschriben; batt, inn und andre befolchen ze haben.</s>
					<s xml:lang="de" type="auto">Er gab mir auch sin brieff zuͦ lesen, enbot sich vil guͦts; doch wölle er den handel an min herren langen lan.</s>
					<s xml:lang="de" type="auto">Am donstag bracht erß für radt; erkantend min herren, man sölte mich bschicken, diewyl ich Musculi kuntschafft hette, das ich si berichtete sineß wäsenß.</s>
					<s xml:lang="de" type="auto">Das ist gschehen uff hütt frytag.</s>
					<s xml:lang="de" type="auto">Darzwüschend habend mich vil miner gn(ädigen) herren privatim Musculi halb gfraget und siner bücheren; dann schon bi inen allen das gschrei was, er hette wider unser disputation gschriben, sött deßhalb nüt, das er brüfft wurde.</s>
					<s xml:lang="de" type="auto">Ich berichtet si privatim wie auch hütt publice vor rath, was kuntschafft, fründtschafft und einikeit ich duß mitt imm ghan, wie er predget, was sin leer und läben, auch glerte, und das auch ir imm kein ander testimonium gebind, dann ich bishar thon.</s>
					<s xml:lang="de" type="auto">Darnach welt ich inen keinßwegs verhalten han, wie er durch den Butzer auch inn die luterisch concordi gfürt und also verhofft, alles gfridet sin; habe auch nach der form diser concordi und verglichung hernach alles das gstellt, das er in sinen commentariis, auch catechismo vom nachtmal hab laßen usgan, also das er sich deß gflißen, also zuͦ schreiben, das er endtwederen theil erzürnte; doch hab er nieman bnamset, gschriben oder nantlich antastet.</s>
					<s xml:lang="de" type="auto">Darbi ich auch anzeigt, wie das uns etwas abschühenß brechte, so inen imm evangelio dienetind, die wyl wir besorgen müßtind, es möchte von wegen deß gegentheilß unrath gebenn; welte eß deßhalb iren gnaden heimgsetzt haben.</s>
					<s xml:lang="de" type="auto">Darnebend truͦg ich für den gmeinen handel, bat, hierinn uns etwas trosts und hoffnungs ufzuͦthun<note type="misc">Satz am Rande nachgetragen</note>.</s>
					<s xml:lang="de" type="auto">Daruff min herren dise erkantnuß thon: diewyl die sach mißlich und sorglich und aber wir guͦts von Musculo zügetind, da doch sine bücher anderß lutetind, weltend si nüt endtlichß bschloßen, sonder mir hieby befolhen haben, mitt üch wyteren rath zuͦ halten und üch unser beschwerd, so wir daruff hettend, anzeigen; was ich dann raths und guͦts funde, sölt ich wider an si langen laßen.</s>
					<s xml:lang="de" type="auto">Deß gmeinen handelß halb könnind si nitt wol zvil zuͦsagen, diewyl der zuͦlauff zgroß sin möcht; so aber guͦt eerenlüt, und die imm sacrament nüt verschreit oder mitt irriger meinung verhafft, wellind si ir hilff und trüw nieman abgschlagen han; denn sie gsinnet gsunet syend, gegen den frommen sich alß christenlüt zü erzeigen.</s>
					<s xml:lang="de" type="auto">Das mög ich auch üch zuͦ wüßen thuͦn.</s>
				</ab>
				<ab>
					<s xml:lang="de" type="auto">Also stat der gantz handel.</s>
					<s xml:lang="de" type="auto">Hieruff, lieber herr gfatter, bitt ich üch, ze helffen und ze rathen.</s>
					<s xml:lang="de" type="auto">Musculi halb sorg ich, eß welle hie fel sin; dann h[err] Joß und sonderlich Textorius hefftig werend.</s>
					<s xml:lang="de" type="auto">So wett ich ungern ein unlust machen, wiewol ich Musculo das hertz imm lyb von siner glerte und frommkeit halb möcht mittheilen.</s>
					<s xml:lang="de" type="auto">Will üch darumb umb gotts willen bätten han, ob er schon hie nitt angnan wurde, ir wellind inn von Zürich nitt lan.</s>
					<s xml:lang="de" type="auto">Er mag auch bi üch allerbast uß aller suspition kon, sonderlich so er gschrifftliche erklerung siner meinung gebe.</s>
					<s xml:lang="de" type="auto">So das gschehn, möcht er mitt der zyt hiehar kon, so nun bewilget zyt uß were; dann ich inn warlich ungern von handen lan, voruß diewyl er sin zuͦflucht zuͦ uns hatt.</s>
					<s xml:lang="de" type="auto">Sine commentaria hend ir bsehen cum iudicio, auch üwer iudicium imm druff gschriben; möcht wol lyden, ir brichtetind uns üwer meinung.</s>
				</ab>
				<ab>
					<s xml:lang="de" type="auto">Der anderen brüderen halb, so nitt verschreit, wend wir üch dest mee abnen.</s>
					<s xml:lang="de" type="auto">Gervasius hatt den bry bi unseren auch verschütt.</s>
					<s xml:lang="de" type="auto">Raßdorffer ist her Josen bkannt, gfallt imm auch nitt zum basten.</s>
					<s xml:lang="de" type="auto">Ich hab inn allweg ghört rümen.</s>
					<s xml:lang="de" type="auto">Am Naogeorgo<note xml:id="fn1" type="footnote" n="1">Siehe u.a. Basel, Matr. II 69, Nr. 28.</note> schüch ich nüt dann die sächsisch sprach.</s>
					<s xml:lang="de" type="auto">So Xystus kem, den land uns werden.</s>
					<s xml:lang="de" type="auto">Musculo han ich allen handel zuͦgschriben fründlicher wyß, bittende er welle bedenkcne daß groß übel, so lang dise kilch plaget, und nitt zürnen, so er schon sehe, daß man sorcklich und fürsichtiklich handle; han den brieff bi h[ern] Ott Heinrychen reutmeister gen Basel gschickt, diewyl ich acht, er seye nunmee da.</s>
					<s xml:lang="de" type="auto">Der laßt üch fast grüßen; stat in einem kauff mit j[unker] Hartman von Halwyl eines sitzes halb zuͦ Araw; weiß noch nitt, wie es stat.</s>
				</ab>
				<ab>
					<s xml:lang="de" type="auto">Der nüwen zytungen halb danck ich üch trülich, das ir uns alle ding so flyßig wüßend land.</s>
					<s xml:lang="de" type="auto">Bittend, ir wellindß auch fürhin thuͦn; dann wir sonst hie spat etwas vernemmend.</s>
					<s xml:lang="de" type="auto">So wend wir uns auch flyßen, was bi uns ist, stets zuͦ schriben.</s>
				</ab>
				<ab>
					<s xml:lang="la" type="auto">Lausannense negotium sic pendet adhuc tum etiam scholasticum, ut in proximis scripsi literis; scholasticum absolvetur brevi.</s>
					<s xml:lang="la" type="auto">Quod Tigurini concesserunt in formulam iurisiurandi impiam exhibendam impiis iam verum esse cognosco.</s>
					<s xml:lang="la" type="auto">Hagius enim, qui legatus fuit Badenae, mihi retulit.</s>
					<s xml:lang="la" type="auto">Hodie inter diacosios conclusum et decretum est, quod nullam aliam quam divinam illam iuramenti formam admittere velint.</s>
					<s xml:lang="la" type="auto">Adversarii urgent, ut eadem ubique retineatur forma.</s>
					<s xml:lang="la" type="auto">Quibus instantibus facile Tigurum se explicare denuo posset, atque utinam!</s>
					<s xml:lang="la" type="auto">Nam quantum sit peccatum et quo delabamur, si per creaturas iurare aliis vel occasionem demus, nemo [non] agnoscit.</s>
					<s xml:lang="la" type="auto">Non mirum, si illius nomen deseramus in tam sacra religione, dominum etiam deserturum nos nominisque sui destiturum auxilio.</s>
				</ab>
				<ab>
					<s xml:lang="la" type="auto">Interim illud legi, pro quid non inveni absurdissimum, scelestissimum!</s>
					<s xml:lang="la" type="auto">Quam tergiversatur malignus daemon in iustificationis negotio, atque nisi ungues et aures considerares, hoc est ea, quae sequuntur, non asinum, sed vere leonem esse putares.</s>
					<s xml:lang="la" type="auto">Illud adhuc legunt amici quidam.</s>
				</ab>
				<ab>
					<s xml:lang="la" type="auto">Promisi Petrus Arburgensi me illi quoque per praefectum suum misurum; is ad te iterum perferet intra octiduum; nam se Tigurum profecturum aiebat.</s>
				</ab>
				<ab>
					<s xml:lang="la" type="auto">Salutant vos fratres omnes D. Iodocus, Textorius, Eberhardus, Nicolaus.</s>
					<s xml:lang="de" type="auto">Es grüßt üch auch sonderlich min herr schuldtheß Nägeli, inn deß nammen ich zuͦ guͦtem theil schriben; dann er mir befolhen, in sinem nammen zuͦ schriben und üch zuͦ danken üwerß fründtlichen zuͦ schribenß; er sye bereit, üch wo er könn, zuͦ dienen; er habe selb nitt vyl zuͦ schriben, zuͦ dem er ungern schrib und inn sur ankomme.</s>
					<s xml:lang="de" type="auto">Voruß aber, diewyl ir nitt on rath beider miner gn(ädigen) herren burgermeisteren schribind, so sölle ich auch also in sinem nammen antworten.</s>
				</ab>
				<ab>
					<s xml:lang="de" type="auto">Er befilcht mir auch sonderlich, si beid min herren burgermeister wider zuͦ grüßen.</s>
					<s xml:lang="de" type="auto">Das wellend von mindtwegen usrichten und si auch in minem nammen grüßen.</s>
					<s xml:lang="de" type="auto">Hiemitt sye gott mitt üch!</s>
					<s xml:lang="la" type="auto">Grüßend mir auch die fratres alle, D. Pelicanum, Theodorum, Gvaltherum et meum illum Hopperum, cui, si magis per ocium licuerit, rescribam.</s>
					<s xml:lang="la" type="auto">Familiam etiam tuam meo meaeque familiae nomine.</s>
				</ab>
				<ab>
					<s xml:lang="la" type="auto">Bernae 13. iulii 1548.</s>
				</ab>
				<ab>
					<s xml:lang="la" type="auto">Tui semper studiosissimus Ioannes Hallerus.</s>
				</ab>
				<ab>
					<note type="address">[Adresse:]</note>
					<s xml:lang="la" type="auto">Clarissimo viro D. Heinrycho Bullingero, domino et patri suo perpetuo colendissimo.</s>
					<s xml:lang="la" type="auto">M. Heinrych Bullinger.</s>
				</ab>
			</div>
		</body>
	</text>
</TEI>