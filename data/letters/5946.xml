<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0"
	 xml:id="Brief_TUSTEP-0-33159"
	 n="5946">
	<teiHeader xml:lang="de">
		<fileDesc>
			<titleStmt>
				<title subtype="file">Friedrich von Salis / [Samaden] AN [Heinrich Bullinger], 18. November 1563</title>
			</titleStmt>
			<publicationStmt>
				<address>
					<addrLine>TVZ Theologischer Verlag Zürich AG</addrLine>
					<addrLine>Badenerstrasse 73</addrLine>
					<addrLine>8004 Zürich</addrLine>
				</address>
			</publicationStmt>
			<seriesStmt>
				<title subtype="publication">Heinrich Bullinger Werke (Vorläufige Transkriptionen der HBBW-EditorInnen)</title>
				<biblScope type="volume">HBBW</biblScope>
				<biblScope type="page">6341/185</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<settlement ref="places.xml#587">Zürich</settlement>
						<institution>Staatsarchiv</institution>
						<idno type="Autograph">E II 377,2390 f.</idno>
						<repository ref="archives.xml#94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
					</msIdentifier>
					<physDesc/>
					<msContents>
						<msItem>
							<incipit>Habuis literas tuas... scriptas Tiguri 22.Octobris praeteriti</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title subtype="Gedruckt">Graubünden BW II, S. 469 R, Nr. 555</title>
							</bibl>
						</listBibl>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/5946">
				<correspAction type="sent">
					<persName ref="persons.xml#3704" cert="high">
						<forename cert="high">Friedrich</forename>
						<surname cert="high">von Salis</surname>
						<addName type="main">von Salis (a Salize, de Salicibus), Friedrich</addName>
						<graphic type="portrait" url="portraits/3704_Salis-Wappen.png"/>
						<ref type="wikipedia" target="https://de.wikipedia.org/wiki/Salis_%28Adelsgeschlecht%29"/>
					</persName>
					<location cert="high">
						<settlement ref="places.xml#439">Samaden</settlement>
						<district ref="districts.xml#96">Lombardia</district>
						<country ref="countries.xml#30">Italien</country>
						<geo>46.53399 9.87276</geo>
					</location>
					<date when="1563-11-18" cert="low"/>
				</correspAction>
				<correspAction type="received">
					<persName ref="persons.xml#495" cert="low">
						<forename cert="low">Heinrich</forename>
						<surname cert="low">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
					</persName>
				</correspAction>
				<correspContext>
					<ref type="next_chronologically" target="files.xml#5947"/>
					<ref type="prev_chronologically" target="files.xml#5945"/>
					<ref type="next_correspondence" target="files.xml#5972"/>
					<ref type="prev_correspondence" target="files.xml#5921"/>
					<ref type="next_correspondence_request" target="files.xml#5972"/>
					<ref type="prev_correspondence_request" target="files.xml#5859"/>
					<ref type="next_correspondence_reaction" target="files.xml#6443"/>
					<ref type="prev_correspondence_reaction" target="files.xml#5921"/>
					<ref type="next_same_sender" target="files.xml#5972"/>
					<ref type="prev_same_sender" target="files.xml#5859"/>
					<ref type="next_same_addressee" target="files.xml#5947"/>
					<ref type="prev_same_addressee" target="files.xml#5943"/>
					<ref type="next_with_sender_as_addressee" target="files.xml#5972"/>
					<ref type="prev_with_sender_as_addressee" target="files.xml#5859"/>
					<ref type="next_with_addressee_as_sender" target="files.xml#5947"/>
					<ref type="prev_with_addressee_as_sender" target="files.xml#5943"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile/>
	<text xml:lang="la">
		<body>
			<div>
				<ab>
					<s xml:lang="la" type="auto">S. D.</s>
					<s xml:lang="la" type="auto">Habui literas tuas, colendissime domine Bullingere, scriptas Tiguri 22. octobris praeteriti, quo die etiam meas asseris te accepisse multo tempore ante datas, quas apud fratrem meum Casparem, negligentissimum utique in mittendis hinc inde litteris virum, Churiae aliquamdiu delituisse arbitror.</s>
				</ab>
				<ab>
					<s xml:lang="la" type="auto">Et quia vero tuae litterae demum ad me missae fuerunt mihi longe gratissimae, ut sunt mihi omnia, quae abs te, amico meo integerrimo et patrono colendissimo, proficiscuntur, proinde tibi gratias ingentes ago.</s>
				</ab>
				<ab>
					<s xml:lang="la" type="auto">Officiose enim abs te factum est, qui cum sis omnium occupatissimus minusque vacet tibi ad singulas ad te datas respondere, non quiveris tamen ullis negociis impediri, quin ad me rescriberes meque illis tuis exhilarares.</s>
				</ab>
				<ab>
					<s xml:lang="la" type="auto">Quamquam, mi domine Bullingere, illae tuae non usque adeo et undequaque laeticia me affecerunt, siquidem, ut postremae tuarum litterarum parti respondeam, asseris (cum tui status et salutis certior fieri cuperem mihique superinde responderes) vires tuas flaccescere in dies ac capitis doloribus molestari saepius.</s>
				</ab>
				<ab>
					<s xml:lang="la" type="auto">Sane fuit id mihi auditu difficillimum; cuperem enim te optime valere et quam diutissime fore superstitem cum ob singularem amiciciam, quae nobis intercedit, tum etiam et longe magis ob promotionem gloriae Christi et totius inquam reipublicae christiane commodum et utilitatem; neque enim nostrae aetate quisquam est, qui tantos pro republica christiana labores subeat perinde, ut tu facis.</s>
				</ab>
				<ab>
					<s xml:lang="la" type="auto">Rogandus autem est dominus deus, qui tuos conatus omnes utique piissimos fortunet.</s>
				</ab>
				<ab>
					<s xml:lang="la" type="auto">Verum ut ad hoc redeam, quod sentias vires tuas imminui, dico esse ferendum aequissimo animo, prout facis nimirum; ad hoc enim, quod assiduis laboribus conficeris, etiam urget senium, et te in hisce difficultatibus maxime solari debet, quod in Christo gloriari potes talentum tibi concreditum te optime dispensasse et fidelis servi officio functum, utque id adhuc facias in multos annos, faxit deus optimus maximus per Christum Iesum.</s>
					<s xml:lang="la" type="manual">Amen.</s>
				</ab>
				<ab>
					<s xml:lang="la" type="auto">Porro quod celeberrimi olim viri domini Traversii, soceri mei, obitum ita amice deploras meque insuper etiam consolaris, pariter tibi gratias ago, et quia agnosco omnia, prout scribis, esse verissima, ideo eius obitum patienti animo fero.</s>
				</ab>
				<ab>
					<s xml:lang="la" type="auto">Rogo autem dominum deum, ut in locum defuncti suscitet, qui patriae nostrę quandoque aeque prosit et inserviat ac Christi gloriam promoveat, prout egit idem dominus Traversius noster felicis memoriae; nam revera multum decessit patriae nostrae, cum fato defungeretur tantus vir.</s>
				</ab>
				<ab>
					<s xml:lang="la" type="auto">Ipsi deo nostro sit laus et gloria in omne aevum.</s>
					<s xml:lang="la" type="manual">Amen.</s>
				</ab>
				<ab>
					<s xml:lang="la" type="auto">Novarum rerum hic nihil habemus, nisi quod pestis, quae abhinc iter unius diei versus Oenipontem<note xml:id="fn1" type="footnote" n="1">Innsbruck.</note> et alicubi etiam in Rhetia pullulari incipit, nos aliquanto inquietiores reddit.</s>
				</ab>
				<ab>
					<s xml:lang="la" type="auto">Engadinenses olim id morbi genus, ultra quam dici possit, formidant sibique pro virili cavent.</s>
				</ab>
				<ab>
					<s xml:lang="la" type="auto">At domini est malum a nobis avertere.</s>
				</ab>
				<ab>
					<s xml:lang="la" type="auto">Genuam dicuntur appulisse Hispanorum tria millia.</s>
				</ab>
				<ab>
					<s xml:lang="la" type="auto">Causam eorum adventus referunt, quod sint duos praesentis imperatoris filios in Hispaniam comitaturi, quibus rex Philippus filium suum unicum et qui hebetioris est ingenii, atque adeo etiam regni administrationem commissurus sit, quandoquidem propter virium imbecillitatem idem rex Philippus tantam molem sustinere non possit.</s>
				</ab>
				<ab>
					<s xml:lang="la" type="auto">Sunt, qui aliud in procinctu esse affirment, nempe Caesarem propter senium imperio se abdicare atque illud Maximiliano filio designare velle.</s>
				</ab>
				<ab>
					<s xml:lang="la" type="auto">Quo autem id tutius fiat, Maximilianum magno et Germanorum et Hispanorum militum numero stipatum iri debere.</s>
				</ab>
				<ab>
					<s xml:lang="la" type="auto">Ego autem id minus credo.</s>
				</ab>
				<ab>
					<s xml:lang="la" type="auto">Quid enim Maximiliano, si talem patre connivente dignitatem ambiat, opus erit Hispanorum auxilio, cum Germanorum favorem habeat?</s>
					<s xml:lang="la" type="auto">Crediderim potius aliquid aemulationis inter Philippum et Maximilianum ob imperatoriam dignitatem extare, et dum Philippus fortassis sentiat Maximilianum eandem aspirare, se eundem conaturum expediri.</s>
				</ab>
				<ab>
					<s xml:lang="la" type="auto">Sed huiusmodi nova iactantur incertis authoribus, proinde etiam parum fidei merentur.</s>
				</ab>
				<ab>
					<s xml:lang="la" type="auto">Mitto litteras hisce annexas, rogo autem, eas filio meo transferri cures Basileam.</s>
				</ab>
				<ab>
					<s xml:lang="la" type="auto">At magis rogo, mi domine Bullingere, ne mihi succenseas, qui id oneris tibi imponam, et fateor quidem esse indecorum nimis te ita molestari.</s>
				</ab>
				<ab>
					<s xml:lang="la" type="auto">Atqui culpam condonabis amicicię nostrę idque etiam facies aequius, cum considerabis me nullam patentiorem et tutiorem viam habere mittendi litteras ad filium meum, imo et tuum.</s>
				</ab>
				<ab>
					<s xml:lang="la" type="auto">Is autem repatriabit, ut opinor, circa calendas februarias proximas teque tunc certo accedit.</s>
				</ab>
				<ab>
					<s xml:lang="la" type="auto">Significabis autem per eum, prout tunc suaseris ultro mihi cum eo esse agendum; nam alias id ipsum ut faceres, abs te efflagitavi.</s>
				</ab>
				<ab>
					<s xml:lang="la" type="auto">Cupio maxime, ut totam familiam tuam meo nomine salutes omnesque generos tuos una cum liberis, viros utique celeberrimos.</s>
				</ab>
				<ab>
					<s xml:lang="la" type="auto">Cuperem etiam scire, ut sese habeat senex ille venerandus dominus Bernardinus Occhinus, cui etiam, si adhuc est superstes, me commendatum iri desidero.</s>
				</ab>
				<ab>
					<s xml:lang="la" type="auto">Vix credis, mi domine Bullingere, quam unice vos omnes adhuc cupiam invisere; atqui negociorum moles, qua obruor, haud sinit me fieri compotem animi.</s>
				</ab>
				<ab>
					<s xml:lang="la" type="auto">Dominus deus te ut decus et ornamentum Helvetiae cum caetero celeberrimo quidem piorum et doctorum virorum coetu, qui isthic est, incolumem conservet vobisque omnibus suam benedictionem donet.</s>
				</ab>
				<ab>
					<s xml:lang="la" type="auto">Vale aeterum foelix, domine ac patrone colendissime, meque mutuum ames rogo.</s>
				</ab>
				<ab>
					<s xml:lang="la" type="auto">Datum Samadeni die 18. novembris 1563.</s>
					<s xml:lang="la" type="auto">Mi domine Bullingere, cura, ut quam optime et quam diutissime valeas.</s>
				</ab>
				<ab>
					<s xml:lang="la" type="auto">Tibi omnium deditissimus et amicissimus Federicus a Salice.</s>
				</ab>
				<ab>
					<s xml:lang="la" type="auto">Ornatissimo et clarissimo viro domino Henrico Bullingero, domino et patrono iugiter colendissimo.</s>
				</ab>
				<ab>
					<s xml:lang="la" type="auto">Tiguri Helvetiorum.</s>
				</ab>
			</div>
		</body>
	</text>
</TEI>