<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0"
	 xml:id="Brief_TUSTEP-0-20247"
	 n="1068">
	<teiHeader xml:lang="de">
		<fileDesc>
			<titleStmt>
				<title subtype="file">Oswald Myconius / [Basel] AN Heinrich Bullinger / [Zürich], wohl 23. November 1550</title>
			</titleStmt>
			<publicationStmt>
				<address>
					<addrLine>TVZ Theologischer Verlag Zürich AG</addrLine>
					<addrLine>Badenerstrasse 73</addrLine>
					<addrLine>8004 Zürich</addrLine>
				</address>
			</publicationStmt>
			<seriesStmt>
				<title subtype="publication">Heinrich Bullinger Werke (Vorläufige Transkriptionen der HBBW-EditorInnen)</title>
				<biblScope type="volume">HBBW</biblScope>
				<biblScope type="page">2212</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<settlement ref="places.xml#587">Zürich</settlement>
						<institution>Staatsarchiv</institution>
						<idno type="Autograph">E II 336,321</idno>
						<repository ref="archives.xml#94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
					</msIdentifier>
					<physDesc/>
					<msContents>
						<msItem>
							<incipit>Magno cum dolore dextre calcis scribo; timeo redituram podagram. Altamen scribendum erat</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Literatur" subtype="Zitat">
								<title subtype="Literatur">Egli, Analecta II 26</title>
							</bibl>
							<bibl type="Literatur" subtype="Zitat">
								<title subtype="Literatur">J. Gast, Tagebuch 47 106</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<settlement ref="places.xml#587">Zürich</settlement>
						<institution>Zentralbibliothek</institution>
						<idno type="Kopie">Ms S 73,159</idno>
						<repository ref="archives.xml#96">
							<name>Zürich ZB</name>
							<note type="Hinweis">korrig. 3. in 7. Nov. 1550</note>
							<ref target="https://www.zb.uzh.ch/de/"/>
						</repository>
					</msIdentifier>
					<physDesc>
						<objectDesc/>
						<sealDesc>
							<seal><p>Siegelspur</p></seal>
						</sealDesc>
					</physDesc>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/1068">
				<correspAction type="sent">
					<persName ref="persons.xml#2234" cert="high">
						<forename cert="high">Oswald</forename>
						<surname cert="high">Myconius</surname>
						<addName type="main">Myconius (Geißhüsler), Oswald</addName>
						<graphic type="portrait" url="portraits/2234_Myconius_Oswald.jpg"/>
						<ref type="wikipedia" target="https://de.wikipedia.org/wiki/Oswald_Myconius"/>
					</persName>
					<location cert="high">
						<settlement ref="places.xml#28">Basel</settlement>
						<district ref="districts.xml#23">Basel-Stadt</district>
						<country ref="countries.xml#58">Schweiz</country>
						<geo>47.55839 7.57327</geo>
					</location>
					<date min="1550-11-03" max="1550-11-23" cert="low">wohl 23. November 1550</date>
				</correspAction>
				<correspAction type="received">
					<persName ref="persons.xml#495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
					</persName>
					<location cert="high">
						<settlement ref="places.xml#587">Zürich</settlement>
						<district ref="districts.xml#210">Zürich</district>
						<country ref="countries.xml#58">Schweiz</country>
						<geo>47.370093 8.544054</geo>
					</location>
				</correspAction>
				<correspContext>
					<ref type="next_chronologically" target="files.xml#1069"/>
					<ref type="prev_chronologically" target="files.xml#1067"/>
					<ref type="next_correspondence" target="files.xml#1069"/>
					<ref type="prev_correspondence" target="files.xml#1067"/>
					<ref type="next_correspondence_request" target="files.xml#1211"/>
					<ref type="prev_correspondence_request" target="files.xml#1067"/>
					<ref type="next_correspondence_reaction" target="files.xml#1069"/>
					<ref type="prev_correspondence_reaction" target="files.xml#1059"/>
					<ref type="next_same_sender" target="files.xml#1211"/>
					<ref type="prev_same_sender" target="files.xml#1067"/>
					<ref type="next_same_addressee" target="files.xml#1069"/>
					<ref type="prev_same_addressee" target="files.xml#1062"/>
					<ref type="next_with_sender_as_addressee" target="files.xml#1211"/>
					<ref type="prev_with_sender_as_addressee" target="files.xml#1067"/>
					<ref type="next_with_addressee_as_sender" target="files.xml#1069"/>
					<ref type="prev_with_addressee_as_sender" target="files.xml#1062"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="1068/Autograph/00 E_II_336__fol__336_r_.tif" n="1"/>
		<graphic url="1068/Autograph/01 E_II_336__fol__336_v_.tif" n="2"/>
	</facsimile>
	<text xml:lang="la">
		<body>
			<div>
				<ab>
					<s xml:lang="la" type="auto">S.</s>
					<s xml:lang="la" type="auto">Magno cum dolore dextrę calcis scribo; timeo rediturum podagram.</s>
					<s xml:lang="la" type="auto">Attamen scribendum erat, ne quid sinistri cogitares de me.</s>
					<s xml:lang="la" type="auto">Ago gratias principio, quod Lindaviensem excepisti a me commendatum; referam par, ubiubi fuerit occasio.</s>
				</ab>
				<ab>
					<s xml:lang="la" type="auto">De Magdeburgensibus res sic se habent: cincti sunt vallis ligneis, quę vocant blockhüser, ut nemo possit ex urbe ad sua negocia prodire et ipsi iaceant in tuto, nisi magnus aliquis exercitus veniat pro liberandis civibus.</s>
					<s xml:lang="la" type="auto">Si iusta fuerit obsessio, sperant Danum, Polonum et Moscovitas in armis advolaturos ad hostes repellendos, et hoc esse puto, quod Sarcerius quidam scripsit ad Gastium ex Lipsia de civitatibus septentrionalibus, quod sint videlicet in armis.</s>
					<s xml:lang="la" type="auto">Optant cives, et quicum eis, iustum bellum, ut finis miseriarum fiat ratione quavis; ita dilassantur miseri dilatione temporis.</s>
					<s xml:lang="la" type="auto">Id quod novit milleartifex Hispanus; sic pugnat banno suo, et stulta Germania non videt, imo nec alii vident.</s>
					<s xml:lang="la" type="auto">Eodem modo divexabit aliquando et nos; dixit enim Augustanus quidam in nundinis nostris: "Non bellabit Cęsar contra nos nisi privatione commeatus; non conferet pedem praeliando; hoc certum esto."</s>
					<s xml:lang="la" type="auto">Sed redeo.</s>
				</ab>
				<ab>
					<s xml:lang="la" type="auto">Videntur dominum deum recte timere, quamobrem cupiunt pro ipso mori vel a malis his liberari.</s>
				</ab>
				<ab>
					<s xml:lang="la" type="auto">Brunsvigenses habent pacem, et Interim Cęsaris nolunt.</s>
					<s xml:lang="la" type="auto">Hęc sunt ex studiosis quibusdam Witenbergensibus et Lipsiensibus, qui diebus hisce in mensa mea retulerunt omnia.</s>
				</ab>
				<ab>
					<s xml:lang="la" type="auto">Venit post hos doctor quidam ex Magdeburgo, literas adferens a nobile quodam ad eius uxorem, in quibus quidem omnia sunt lęta pręter hoc: conqueritur, quod homines nulla moveantur misericordia inter se, sed quilibet sibi prospicit pro virili.</s>
					<s xml:lang="la" type="auto">Videtur loqui de civitatibus maritimis.</s>
					<s xml:lang="la" type="auto">Tabellio adiecit cladis acceptę oblitos prorsus intra dies octo.</s>
					<s xml:lang="la" type="auto">Multorum constantiam esse plane admirandam; centum viros ex tribubus additos magistratui, ut simul consultent de rebus omnibus.</s>
					<s xml:lang="la" type="auto">Bremam adhuc esse in banno.</s>
					<s xml:lang="la" type="auto">Tantillum de his.</s>
				</ab>
				<ab>
					<s xml:lang="la" type="auto">Illud scribis non sine magna admiratione mea post dicta d. Vadiani: "Certum est vivere Carolum et consultare de rebus maximis" etc.</s>
					<s xml:lang="la" type="auto">Quid est ergo, quod toties falsi adeo non sapimus talpis cęciores?</s>
					<s xml:lang="la" type="auto">Deus obcęcavit nos procul dubio in altissima luce, et si pauci quidam e nobis sunt, qui prospiciunt omnem Cęsaris vanitatem, tamen, dum narramus, nemo nobis credit, et nos eis caremus viribus, quibus res possent ad finem perduci debitum.</s>
					<s xml:lang="la" type="auto">Memini Zvinglium pię memorię sępe repetere solitum: "Summum infortunium, quo ego in terris divexor, hoc est, quod mala, quę tam habeo cognita quam proprios ungues, nemo mihi, dum pronuncio, credit."</s>
					<s xml:lang="la" type="auto">Age, postquam dominus ita vult, ita fiat; tantum nobis concedat, ut verbum ipsius maneat et per patientiam nos omnia vincamus.</s>
				</ab>
				<ab>
					<s xml:lang="la" type="auto">Si praeterea electores et principes consenserunt in concilium Tridentinum, stulti sunt, insani sunt et plane impii, nisi addiderint esse debere generale, liberum, et in quo sola scriptura debeat esse iudex, sicut in primis quatuor illis conciliis, quę conferuntur evangelicis scriptis, factum est.</s>
					<s xml:lang="la" type="auto">Verum hac de re non audio quicquam.</s>
					<s xml:lang="la" type="auto">Concilium celebrabitur iuxta papę voluntatem, qui non permittat (si vera sunt, quę adferuntur ex Italia), ut Luteranus aliquis admittatur, sicut alias scripsi.</s>
				</ab>
				<ab>
					<s xml:lang="la" type="auto">Ferdinandus vero pedem non movit.</s>
					<s xml:lang="la" type="auto">Habemus Sangallensem Keslerum, qui ante paucos dies rediit ex Augusta; is Ferdinandum vidit, Carolum autem non vidit.</s>
					<s xml:lang="la" type="auto">Bavarus abierat non sine stupore totius urbis.</s>
					<s xml:lang="la" type="auto">Narrant, quod simul luserint Philippus et Bavarus; ille coepit ludendo Hispanum agere, quod Bavarus intelligens exprobravit: "Non sic" inquiens, "licet in Germania; ludimus probe, non improbe."</s>
					<s xml:lang="la" type="auto">Alter igitur indignabundus extracto gladio Bavarum conatus est transfodere; verum is excuso gladio rapuit medium et in terram deturbavit, das er jach quetsch.</s>
					<s xml:lang="la" type="auto">Adcurrerunt alii et effecerunt, ut neuter lederetur.</s>
					<s xml:lang="la" type="auto">Postero die per occasionem Philippus conatus est alterum ferire pugione et tam ursit insidiando, ut coactus veluti discesserit.</s>
					<s xml:lang="la" type="auto">Hęc pro certo referuntur.</s>
				</ab>
				<ab>
					<s xml:lang="la" type="auto">A monacho commendato, item a balneatore nullas tuas accepi; a bibliopola accepi, et multo fuerunt gratissimę.</s>
					<s xml:lang="la" type="auto">Cum Othone expostulavi; nunquam enim quicquam de domo sua occupata peste significavit, quod admiratus sum.</s>
					<s xml:lang="la" type="auto">In hoc sum enim: amici bona et mala me nosse debere; prodest enim ea res sępenumero non vulgariter, sicut ipse nosti.</s>
				</ab>
				<ab>
					<s xml:lang="la" type="auto">Quod egit nobilis ille a Pfirt, non tam admiror quam cognosco contemptum Helvetiorum.</s>
					<s xml:lang="la" type="auto">Ante annos 40 sic non egissent neque Carolus neque Ferdinandus.</s>
					<s xml:lang="la" type="auto">In causa contemptus esse autumo, quod nos inter nos contemnimus illis iisdem pro bona parte authoribus.</s>
					<s xml:lang="la" type="auto">Sunt hic ex nobilibus, qui rem nescio qualiter interpretantur; ego vero, qui negocium non capio, melius est, ut taceam.</s>
				</ab>
				<ab>
					<s xml:lang="la" type="auto">Ad postremum commendo tibi eum, qui has reddit.</s>
					<s xml:lang="la" type="auto">Plus minus septem annis fuit apud me, et putaram ipsum post festum insignis magisterii suscepturum; at mutato consilio Tigurum prius videre placuit et doctos eius audire.</s>
				</ab>
				<ab>
					<s xml:lang="la" type="auto">Habet annos ut se ipsum possit gubernare; nihilominus tamen opus habet superattendente; hunc te velim esse usque dum satis.</s>
					<s xml:lang="la" type="auto">Vale in Christo cum tuis omnibus semper.</s>
					<s xml:lang="la" type="auto">Resalutabis meo nomine generos tuos, affines, compatres tuos, d. Pellicanum item, d. Theodorum, qui scripsit et donavit caseo Clareano me satis grandi.</s>
					<s xml:lang="la" type="auto">Rescribam et gratiam agam per proximum tabellionem.</s>
					<s xml:lang="la" type="auto">Basileę 3. novembris anno 1550.</s>
				</ab>
				<ab>
					<s xml:lang="la" type="auto">T[uus] Os[valdus] Myco[nius].</s>
				</ab>
				<ab>
					<s xml:lang="la" type="auto">D. Heinricho Bullingero, theologo doctissimo, fratri ac domino in Christo suo.</s>
				</ab>
			</div>
		</body>
	</text>
</TEI>