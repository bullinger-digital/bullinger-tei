<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-22187" n="1742">
	<teiHeader xml:lang="de">
		<fileDesc>
			<titleStmt>
				<title subtype="file">Charles du Moulin / [Genf] AN Heinrich Bullinger / [Zürich], 14. Oktober 1552</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">unbekannt</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1580]</biblScope>
				<biblScope type="page">2966</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Original" xml:lang="la">
					<msIdentifier>
						<settlement ref="place#587">Zürich</settlement>
						<institution>Staatsarchiv</institution>
						<idno type="Original">E II 368,526-535</idno>
						<repository ref="archive#94">
							<name>Zürich StA</name>
							<note type="Hinweis">mit aut. Randbemerkungen, Unterschrift und PS; Museum Helveticum III, 11, 429</note>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
					</msIdentifier>
					<physDesc/>
					<msContents>
						<msItem>
							<incipit>Dum apud D. Maurum Musaeum Gallorum regis apud Helvetios legatum Basileae agerem, is circa initium Augusti tuas ad se literas</incipit>
							<textLang>el</textLang>
						</msItem>
					</msContents>
					<additional>
						<listBibl>
							<bibl type="Gedruckt" subtype="Teildruck">
								<title>C.O. XIV, S. 387ff, Nr. 1663</title>
							</bibl>
							<bibl type="Gedruckt">
								<title>Museum Helveticum (Vol. 3), Part. XI, 429-442 [ZZB, 7, 157]</title>
							</bibl>
							<bibl type="Literatur" subtype="Erwähnung">
								<title>Kelley, Hotman 65 f.</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<settlement ref="place#587">Zürich</settlement>
						<institution>Zentralbibliothek</institution>
						<idno type="Kopie">Ms S 78,123</idno>
						<repository ref="archive#96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
					</msIdentifier>
					<physDesc>
						<objectDesc/>
						<sealDesc>
							<seal><p>Siegelspur</p></seal>
						</sealDesc>
					</physDesc>
				</msDesc>
				<msDesc type="Regest" subtype="Kopie" xml:lang="la">
					<msIdentifier>
						<settlement ref="place#167">Genf</settlement>
						<institution>Musée historique de la Réformation</institution>
						<idno type="Kopie">Herminjard-Dossier 1550-1552, 415</idno>
						<repository ref="archive#39">
							<name>Genf MHR</name>
							<note type="Hinweis">Regest mit Zitaten</note>
							<ref target="https://www.unige.ch/ihr/fr/aide-a-la-recherche/bibliotheque/"/>
						</repository>
					</msIdentifier>
					<physDesc/>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/1742">
				<correspAction type="sent">
					<persName ref="person#974" cert="high">
						<forename cert="high">Charles</forename>
						<surname cert="high">du Moulin</surname>
						<graphic type="portrait" url="portraits/974_Moulin_Charles.jpg"/>
						<ref type="wikipedia" target="https://en.wikipedia.org/wiki/Charles_Dumoulin"/>
					</persName>
					<place source="#167" cert="high">
						<settlement>Genf</settlement>
						<district>Genève</district>
						<country>Schweiz</country>
						<geo>46.20222 6.14569</geo>
					</place>
					<date when="1552-10-14" cert="low"/>
				</correspAction>
				<correspAction type="received">
					<persName ref="person#495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
					</persName>
					<place source="#587" cert="high">
						<settlement>Zürich</settlement>
						<district>Zürich</district>
						<country>Schweiz</country>
						<geo>47.370093 8.544054</geo>
					</place>
				</correspAction>
				<correspContext>
					<ref type="next_chronologically" target="files.xml#1743"/>
					<ref type="prev_chronologically" target="files.xml#1741"/>
					<ref type="next_correspondence" target="files.xml#1791"/>
					<ref type="prev_correspondence" target=""/>
					<ref type="next_correspondence_request" target="files.xml#1791"/>
					<ref type="prev_correspondence_request" target=""/>
					<ref type="next_correspondence_reaction" target=""/>
					<ref type="prev_correspondence_reaction" target=""/>
					<ref type="next_same_sender" target="files.xml#1791"/>
					<ref type="prev_same_sender" target=""/>
					<ref type="next_same_addressee" target="files.xml#1748"/>
					<ref type="prev_same_addressee" target="files.xml#1741"/>
					<ref type="next_with_sender_as_addressee" target="files.xml#1791"/>
					<ref type="prev_with_sender_as_addressee" target=""/>
					<ref type="next_with_addressee_as_sender" target="files.xml#1748"/>
					<ref type="prev_with_addressee_as_sender" target="files.xml#1741"/>
				</correspContext>
			</correspDesc>
			<langUsage>
				<language ident="el" usage="0">Griechisch</language>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile/>
	<text xml:lang="la">
		<body>
			<div>
				<p>
					<s xml:lang="la" type="auto">Charissimo et eruditissimo doctori domino Heinrico Bullingero, ecclesiae Tigurinae pastori fidelissimo, Carolus Molinaeus i[uris] p[eritus] S.</s>
				</p>
				<p>
					<s xml:lang="la" type="auto">Dum apud d. Maurum Musaeum Gallorum regis apud Helvetios legatum Basileae agerem, is circa initium augusti tuas ad se literas mihi ostendit, quibus librum meum contra abusum curiae romanae et paparum summa cum voluptate legisse significabas, mihi etiam salute adscripta.</s>
					<s xml:lang="la" type="auto">Multum certe laetatus sum, quippe qui et sanctis libris tuis, tum de Origine erroris, tum in Acta apostolorum et Epistolas Pauli Parisiis profecero.</s>
					<s xml:lang="la" type="auto">Sed in tuorum albo nominatim venisse magno et honori et gaudio mihi fuit.</s>
					<s xml:lang="la" type="auto">Ex tunc ad te desiderabam scribere, sed partim deerat qui literas deferret, partim festinabam librum eundem recognoscere et cum non parvo et acri auctario Michaeli Isingrinio (quem ut audivi absolvisse, ad eum scripsi ut unum meo nomine tibi daret aut mitteret, quem <foreign xml:lang="el">εισ μνημοσθνον</foreign> suscipias te rogo) excudendum dare, Gallicis defunctorie quidem sed significanter in gratiam Germanorum Latinis factis.</s>
					<s xml:lang="la" type="auto">Quo ante finem augusti absoluto et typographo in praesentia clarissimi et eruditissimi iure consulti domini Bonifacii Amerbachii (qui officiosissime et amicissime mihi saepe adfuit) tradito discessi.</s>
					<s xml:lang="la" type="auto">Humanissime quidem et honorificentissime initio iulii exceperunt me d. praefecti, consules, rector et professores Basilienses, (quod tantum beneficium mihi nunquam memoriae excidet) mihique, ne diutius in hospitio starem locum apud Grinaeum delegerunt, quo ingressurus eram nisi d. Maurus legatus adveniens me domui suae excepisset, ubi veteris amicitiae et officiorum memor siquidem ante viginti annos iuris praxisque pleraque documenta audierat ut fratrem liberalissime nimisque splendide tractavit.</s>
					<s xml:lang="la" type="auto">Sed eo animo sum ut malim deterius habere quam amicorum beneficentia abuti.</s>
					<s xml:lang="la" type="auto">Consideravi enim notum esse in aula et in Gallia, me iam sesquimensem apud legatum agere, et id quidem eatenus sine offensione: sed deinceps forsan fore invidiam aliquam apud regem Gallum cardinales et papisticos suos praefato legato inuri, si diutius apud eum manerem.</s>
					<s xml:lang="la" type="auto">Non tam propter legatum novum papisticum, urgentem cum Sorbonicis erga regem reversum contra me decerni et lege agi, quam propter librum recognitum et acrius auctum: ne videlicet calumniarentur d. legatum me in his fovere domique suae deteriora a me facta et edita esse.</s>
					<s xml:lang="la" type="auto">Hanc tamen causam non dixi d. Mauro, sed aliam quae etiam vera erat, nempe opere pretium esse ut occulte Parisios peterem familiae rebusque domesticis consulturus.</s>
					<s xml:lang="la" type="auto">Tam repente inde, de coniuratione cardinalium certior factus, me proripueram, ut paratum cum amicis prandium omittere necesse fuerit.</s>
					<s xml:lang="la" type="auto">Itaque ad finem augusti, priore quo veneram itinere iam parum tuto, per Helvetiam, Lausanam, Genevam celeri itinere Parisios transvectus noctu domum solus (equis hospicio relictis, quo me subtrahere liceret si fors domus occupata esset) improvisus ingressus omnia perturbata et periculis gliscentia inveni.</s>
					<s xml:lang="la" type="auto">Uxor rumusculis<note type="margin">a.R.: bomuscu?</note> clam variis locis depositis apparitores irrupturos exspectabat.</s>
					<s xml:lang="la" type="auto">Audierat enim regem, legato papistico Sorbonicis et cardinale Lotharingo mihi nunc infestissimo, Bruslardo quoque cum advocatis suis auditis, negotium ad se mense mayo evocatum ad senatum Parisiensem remisisse, et iussisse contra me extra ordinem reorum more procedi.</s>
					<s xml:lang="la" type="auto">Erat autem in animo, bonorum saltem quadrante divendito, uxorem et tres liberos cum parte librorum evehere: sed prorsus <foreign xml:lang="el">αδθνατον</foreign> fuit.</s>
				</p>
				<p>
					<s xml:lang="la" type="auto">Nec enim palmum unum terrae vendere licuisset, et multo minus de aliis reditibus.</s>
					<s xml:lang="la" type="auto">De mobilibus autem, ut res erat, mille libras elicere non potuisset.</s>
					<s xml:lang="la" type="auto">Filia unica febre laborans evehi non poterat etiamsi licuisset.</s>
					<s xml:lang="la" type="auto">Nec celari in ea peristasi familiae exitus potuisset et omnia predae magis patuissent.</s>
					<s xml:lang="la" type="auto">Tertium tantum librorum partem seposui ut ad me ocissime mitterentur, una cum lucubrationibus meis, <foreign xml:lang="el">ειΩ επανορΞςμα τοθ νομιμοθ</foreign> et in Consuetudines, quae iam in aliam domum, ut tutius essent, translatae erant.</s>
					<s xml:lang="la" type="auto">Nunciabant amici adventum meum in urbem innotuisse adversariis, et sub lucem et noctem exploratores circuire vicos domui vicinos.</s>
				</p>
				<p>
					<s xml:lang="la" type="auto">Mutatis vestibus in ipso meridie domum solus egressus extra portam equis conscensis redii, biduo quidem festinans: sed dei tertio febris, qua Parisiis correptus fueram, equitantem adeo afflixit ut in quodam castro seorsim ab itinere quatuor dies decumbere coactus fuerim.</s>
					<s xml:lang="la" type="auto">Et deinceps unum vel alterum diem equitans (duobus aut tribus quiescendum erat) seorsim ab hospicio domibus amicorum exceptus, etiam quos nunquam antehac noveram, qui me favore evangelii officiosissime tractaverunt.</s>
					<s xml:lang="la" type="auto">Multos undique in Gallia noveram verbo dei faventes, sed adhuc ultimo hoc reditu plures alios agnovi.</s>
				</p>
				<p>
					<s xml:lang="la" type="auto">Usque adeo Gallia dei beneficio undique fere christianis aspersa est, tam ex nobilibus per agros, quam ex praefectis iuri dicundo et honoratioribus civibus per oppida.</s>
					<s xml:lang="la" type="auto">Plures mihi castra locaque semota et tuta obtulerunt, ut ob adversam valetudinem hyemem libris eo evectis transigerem.</s>
				</p>
				<p>
					<s xml:lang="la" type="auto">Sed nolui, non metu hostium, sed ut cum amicis Parisiis decretum exequerer, videlicet ut ad te tuosque, doctissimos et humanissimos viros, Tiguri contenderem.</s>
					<s xml:lang="la" type="auto">Inveni Lugduni in medio inimicorum (videlicet cardinalis Turnonii Matthaei Orys inquisitoris, a quo, vel eius vices gerente, tanquam abusu appellaveram, quia a papa suoque consisterio iussus est in me scribere) nec non cleri qui mox hospitio abreptum in aliam domum transtulerunt.</s>
					<s xml:lang="la" type="auto">Et die tertia (interim enim medicis utendum erat) ante lucem ad ripas una nunc altera cimba leucam ab urbe emiserunt, ubi inventis equis die tertia huc veni.</s>
					<s xml:lang="la" type="auto">Scripserunt etiam amici e Lugduno literas ad te et alios praecellentes viros Tiguri, quas dederunt cuidam Scaphusiae civi qui mox me secutus Tigurum deducturus erat.</s>
					<s xml:lang="la" type="auto">Ego vero hic illectus ab amicis et deterritus ob distantiam itineris et aeris timui isthic ire non solum, propter recentem valetudinem a qua tamen etiam in ipso itinere dominus me liberavit, sed magis propter triplicem hyemem videlicet aetatis (quippe qui iam unum et quinquagesimum annum excessi) loci et temporis.</s>
					<s xml:lang="la" type="auto">Si adhuc in augusto vel medio septembri fuissem, omnino Tigurum adivissem tuique videndi et salutandi desiderium mihi satis urgens et iusta causa fuisset.</s>
					<s xml:lang="la" type="auto">Sed qua die hinc digrediebatur Germanus ille, irruentem videns imbrem hyemalem timui, ne rursus ob longum iter in valetudinem inciderim dispendio temporis mihi semper, sed nunc maxime charissimi.</s>
					<s xml:lang="la" type="auto">Tantum enim mihi supersunt aliquot anni vigentis aetatis et sensuum, sed fugientes, ut Flaccus ille ait: quos proinde parcius curare oportet, eoque magis quo ecclesiae iuvandae et inimicis, si opus sit, confutandis librisque edendis impendere statui.</s>
				</p>
				<p>
					<s xml:lang="la" type="auto">Triginta totos annos officium advocationis Parisiis exercueram quando ibi bellum papisticum contra me exarsit.</s>
				</p>
				<p>
					<s xml:lang="la" type="auto">Multos libros tam in Consuetudines, et stylum forensem quam in Iure edidi.</s>
					<s xml:lang="la" type="auto">Ad haec non solum externae sed multo magis christianae reipublicae inservire tandem cupiebam.</s>
					<s xml:lang="la" type="auto">Itaque arrepta occasione de Bello Henrici 2. contra Iulium 3. suscepto scripsi, et per totam Galliam evulgavi, Contra abusus curiae romanae et paparum, multo efficacius certe quam putaram, domino incrementum dante et labore meo cum afflictionibus benedicante.</s>
					<s xml:lang="la" type="auto">Nusquam enim fuit in Gallia liber acceptior nec cupidius emptus aut lectus, etiam ab his qui papisticis erroribus detinebantur, exceptis papae coniuratis duntaxat.</s>
					<s xml:lang="la" type="auto">Prima aggressio fuit ad finem martii.</s>
				</p>
				<p>
					<s xml:lang="la" type="auto">Vocatus, coram regis advocatis extimulatis a Sorbona, quae eis librum cum atrocibus quaerelis dederat, illico comparui, agnovi.</s>
					<s xml:lang="la" type="auto">Rogatus (agnoscebant enim sese meos fuisse discipulos et quantum poterant mihi deferebant) epistolam Gallicam detrahere ut sedaretur Lysetus qui clamabat adversus librum suum factam, recusavi dicens omnino velle me a rege eam legi.</s>
					<s xml:lang="la" type="auto">Sed iam rex in castris eam audierat, opera et sollicitudine legati illius a latere, qui Romam repetens per Lugdunum excitus ab infesto mihi clero (pro pauperibus enim et tpochotrophio Lugdunensis contra ditem clerum illum advocatus fueram, quae causa ut eos avarissimos multum urebat, ita mihi infensissimos reddidit, et comminati sunt se meis libris insidiaturos, quod gnaviter fecerunt; alioqui ter aut quater liber excussus aut divenditus fuisset, priusquam inimici experrecti fuissent) comparatum librum unum cum atrocibus quaerelis ad regem miserat, qui initio irritatus audita epistola gallica pacatus fuit, ut unus qui in eo consilio regis aderat mihi significavit.</s>
					<s xml:lang="la" type="auto">Redeundo ad regios advocatos addidi me non vidisse librum Lyseti, quod si male scripserit, sibi ipsi exedendum esse.</s>
					<s xml:lang="la" type="auto">Rursus monuerunt Sorbonam valde irritatam: proinde opus esse ut illos adirem et quosdam articulos quos notarant de libro demerem vel alias cum eis concordarem, ut placarentur, alioqui pertinacissime aggressuros, meque ad minimum in sinistram opinionem erga regem timidum et superstitiosum (sic enim alter eorum loquebatur) adducturos, meque consequenter amissurum gratiam, quam erga regem et proceres acquisieram, spemque futurorum honorum et dignitatum.</s>
					<s xml:lang="la" type="auto">Negavi me Sorbonicos aditurum nec in gratiam aut infestationem eorum quicquam detracturum: sed si quas haberent rationes, darent et, si validae essent, sumptibus propriis me corrigerem et libenter ab eis didicisse profiterer; alioqui me disputationi publicae offerebam.</s>
					<s xml:lang="la" type="auto">Caeterum veritatem omnium gratiae et odio, etiam regio, praelaturum, manifestumque esse adversarios ipsos seditiosos esse et regis inimicos, ut qui potestati illius legitime per me assertae fucis et praestigiis suis detrahere niterentur.</s>
					<s xml:lang="la" type="auto">Sic dimissus fui, postquam alter ille ex advocatis regiis seorsim, sed coram tribus aut quatuor, se librum a Maillardo Sorbonista correptum legisse<note type="margin">a.R.: Verbum "dixisset" od. dergl. fehlt.</note> verumque et christianum suo iudicio esse solisque superstitiosis odiosum.</s>
					<s xml:lang="la" type="auto">Mense aprili sequente quietem habui plaudentibus omnibus fere advocatis et maiore parte senatus.</s>
					<s xml:lang="la" type="auto">Liber interim avidissime ubique comparabatur et legebatur; sed discruciabantur impia et inveterata capita Sorbonae undiquaque laborantis nec proficientis; non enim erga regem in aula nec apud senatum favorem contra me invenerunt, sed tantum apud solum cardinalem Borbonium, quem rex Parisiis proregem statuerat.</s>
					<s xml:lang="la" type="auto">Interim tamen saepe adibant et interturbabant senatum magnis et infestis clamoribus, sed clamoribus furiosis duntaxat.</s>
					<s xml:lang="la" type="auto">Iussi dicere articulos, quos haereticos censebant, clamabant totum totum plusquam perniciosum, haereticum et cum authore exurendum.</s>
					<s xml:lang="la" type="auto">Iussi duobus arrestis in eorum praesentia datis dare speciatim articulos erroneos et hereticos, et interim vetiti clamare in genere et quicquam attentare, parere noluerunt.</s>
					<s xml:lang="la" type="auto">Dicunt enim se in ea re nec regis nec senatus, sed solius papae subditos esse nec abs re, cum illius solius negotium agant.</s>
				</p>
				<p>
					<s xml:lang="la" type="auto">Erant tamen pauci ex eorum collegio mecum sentientes.</s>
					<s xml:lang="la" type="auto">Audivi a quodam senatore, qui se vidisse et audivisse dixit, cum mense aprili in secundo congressu venissent Sorbonici in magna, circiter triginta, multitudine (eis enim obiectum fuerat, quod erant tantum sex vel septem clamatores) fuisse tres, qui clara voce dicerent se librum legisse bonumque, verum et utilem invenisse reliqua turba contrarium vociferante.</s>
					<s xml:lang="la" type="auto">Initio maii confisi de favore et protectione cardinalis Borbonii proregis, contra quam duobus arrestis cautum erat nec datis speciatim, ut iussi erant, articulis coeperunt in suis concionibus in me et librum rabiose debacchari, populum ad seditionem ciere molientes, quod adhuc ambularem in foro, quod viderer ire per vicos, sese vel me comburi oportere, populo his clamoribus impleto me tanquam iam diffamatum et suspectum die decima maii personaliter citari faciunt coram uno e suo collegio et factione vices gerente dicti Orys inquinatoris fidei.</s>
					<s xml:lang="la" type="auto">Palam ad gradus palatii citatus responsionem meam et appellationem tanquam ab abusu ad regem palam conscribi feci citatorem a palatinis amanuensibus comprehensum, ne discerperetur, erui eademque hora sero domum repetens intravi domum cardinalis Borbonii, ut scirem, quanam mente esset.</s>
					<s xml:lang="la" type="auto">Is in horto mihi in occursum venit, familiarissime et humaniter colloquens, excusans etiam, quae acrius scripseram.</s>
					<s xml:lang="la" type="auto">Sed hoc venabatur, ut, quem admodum in his, quae iuris et professionis meae erant, indicem me ut in ea re peritum faciebat, ita permitterem Sorbonicis (in his, quae theologiam respiciunt) ut in ea re peritos iudices esse; saltem sinerem eos decernere nihilque eis in re theologica responderem, spondens in fide principis omnia mihi fore tuta et integra.</s>
				</p>
				<p>
					<s xml:lang="la" type="auto">Ego vero dixi me ante sesquimensem ea de re satisfecisse regiis advocatis, videlicet cedere rationibus, si validae offerrentur, alias disputationem publicam subire.</s>
					<s xml:lang="la" type="auto">Ille urgebat, num sorbonistas censeres et iudices in eorum arte agnoscerem.</s>
					<s xml:lang="la" type="auto">Concessi, ita ut non quam mihi vel cuivis advocato in arte mea, cui vel pedaneus iudex stare non tenetur, imo vel minimus advocatus contradicere aut quivis cerdo spernere potest.</s>
					<s xml:lang="la" type="auto">Dum excandescere inciperet, lenii eum dicens: "Princeps es et prorex, utroque nomine teneris me defendere, quia iura regis et coronae propugno."</s>
					<s xml:lang="la" type="auto">Respondit: "Princeps equidem sum regemque diligo, sed multo magis ecclesiam diligo, ecclesiam inquam, per quam reges regnant."</s>
				</p>
				<p>
					<s xml:lang="la" type="auto">Tum ego: "Corona Franciae non dependet ab ecclesia Romana" et hoc dicens vocavi turbam, ut accederet et audiret.</s>
					<s xml:lang="la" type="auto">Tum ille me relicto sese proripuit iratus et minitans.</s>
					<s xml:lang="la" type="auto">Turba me increpuit, quod auderem convocare testes contra principem.</s>
				</p>
				<p>
					<s xml:lang="la" type="auto">Respondi: "Num videtis, qualem proregem habemus, qui plus diligit papam regis hostem quam ipsum regem?"</s>
					<s xml:lang="la" type="auto">Simul etiam venabar occasionem, ne is ut suspectus partes suas amplius interponere posset.</s>
					<s xml:lang="la" type="auto">Quidam e turba dixit non debuisse me cum tali de rebus seriis loqui post coenam.</s>
					<s xml:lang="la" type="auto">Liqui eos dicens: "Deus et veritas me protegent."</s>
					<s xml:lang="la" type="auto">Die sequenti collocutus cum cancellario Olivario et aliis stricti consilii dixerunt visum esse paulo liberius loqui, sed tamen cardinalem pacificatum nihilque esse periculi.</s>
					<s xml:lang="la" type="auto">Sed sentiens brachium seculare (ut vocant), dicto inquisitori quia comparare nolueram nec talem iudicem agnoscere et (non obstante appellatione mea) concessum, Cathalanos adii coram regina regente idibus maii auditus.</s>
					<s xml:lang="la" type="auto">Antagonistam habui Sorbonae accusationes ingerentem, quas singulatim aperte confutavi etiam liberius et acrius, quam scripsissem.</s>
					<s xml:lang="la" type="auto">Inter caetera accusabar scripsisse decretales esse erroneas; ego addidi et ostendi hereticas etc.</s>
					<s xml:lang="la" type="auto">Multis astantibus et benigne audiente regina, quae suscepto libello (quo omnia ad ipsum regem referri petebam) die quarto in consilio praesedit, et quicquid petii, obtinui, appellationem meam evocatam, omnes iudices sive papales sive episcopales sive seculares (ut vocant) et senatum ipsum interdictos, ipsi regi reverso et instructo cognitione reservata, addito etiam, ne interim molestarer nec familia mea sive occasione contentorum in libro sive aliunde religionis ergo.</s>
					<s xml:lang="la" type="auto">Dum haec aguntur dederam Parisiis excudendum libellum in causam landgravii Hessi.</s>
					<s xml:lang="la" type="auto">In quo obiter, sed aperte, protestantium religionem defendo, fidemque et constantiam ducis Saxonis nominatim refero et laudo.</s>
					<s xml:lang="la" type="auto">Is libellus me Cathalanis existente venumdari coepit et circumferri per medium palatium.</s>
					<s xml:lang="la" type="auto">Quod ut quidam Sorbonici contra me sollicitantes audierunt, non inspecta re currunt ad suum cardinalem et prandenti irrumpunt, clamantes eius authoritatem floccipendi, quod contra quam iusserat liber ille impius contra abusus palam vaeniret.</s>
					<s xml:lang="la" type="auto">Remittit ad Bruslardum; dicunt ab eo se negligi (quoniam contra me ad regem profectum senatus interim nihil decernere volebat), evocatur etiam a prandio Bruslardus et increpatur a cardinali.</s>
					<s xml:lang="la" type="auto">Ait se cavisse, ne vaeniret, convincitur testimonio Sorbonicorum, qui testificabantur se vidisse et audisse librum illum palam vendi.</s>
					<s xml:lang="la" type="auto">Mittuntur apparitores, invenitur alium novum et parvum libellum esse, sed qui apertius pungat, si inspexissent.</s>
					<s xml:lang="la" type="auto">Reversus mox programma regium significari facio inquisitori, Sorbonistis et senatui; frendet cardinalis Borbonius et minatur se saltem in custodiam usque in adventum regis me coniecturum.</s>
				</p>
				<p>
					<s xml:lang="la" type="auto">Monitusd ab amicis, quorum nonnulli circa eum sunt, me subduco ad duodecim vel quindecim leucas Gallicas in domibus nobilium christianis quindecim dies.</s>
					<s xml:lang="la" type="auto">Interim uxor rursus in aulam mittit et habet literas subscriptas manu reginae et Margaritae Franciae, et sic cardinalis ille siluit.</s>
					<s xml:lang="la" type="auto">Itaque redeo et alios quindecim dies sum frequens in palatio more solito omnibus congratulantibus, donec cardinalis Lotharingus dicens se habere anulum regis, ut contra me lege ageretur, persuadet Sorbonicis, ut arrestis senatus pareant dando in me articulos particulatim.</s>
					<s xml:lang="la" type="auto">Quanquam autem in senatu, quoties coactus fuit, non modo sanior, sed etiam maior pars a me steterit, ita ut quidam e praesidibus non solum ore aperto laudaverit, sed etiam censuerit me magno honore et officio praesidis ob id operis dignum, tamen, quum extra ordinem, ut in criminosum agitur, non cogitur senatus, sed tantum vocantur aliquot pauci delecti, indocti sanguinarii, per hos volebant appellationem meam iudicari et per articulos Sorbonae ad ignem damnari idque triduo confici, ut rex (si Germani conquerentur) causari posset se ignorasse.</s>
					<s xml:lang="la" type="auto">Monitus tum a quibusdam e Sorbona, quibus facimus displicebat, tum ab aliquibus senatoribus, quin etiam ab ipsiis regiis advocatis, qui me nunc vocantes nunc adeuntes cum diris minis dicentes sibi necesse esse ad ignem concludere si vel tantillum a Sorbonicis dissentirem satis praesens periculum indicabant, sed tam brevi tempore ut rebus domesticis nequiens consulere magno itinere per Lotharingiam Basileam venero.</s>
					<s xml:lang="la" type="auto">Illico regi, reginae, connestabili et aliis causam abitus scripsi ad publicam disputationem rege reverso me offerens.</s>
					<s xml:lang="la" type="auto">Libellum illum primogenito landgravii dicatum eidem per apparitorem Basiliensem in castra misi.</s>
					<s xml:lang="la" type="auto">Sperabam enim principes Germaniae causam meam adiuturos, ut etiam fecissent, nisi rege cum utroque Antichristo foedus habente nephando cardinalis Lotharingi et conestabilis consilio res aliter cecidisset.</s>
					<s xml:lang="la" type="auto">In ipso vero regis primo consilio Cathalanis dixerunt mihi primores consilii victoriam esse in manibus si abessent cardinales vel regem non possiderent.</s>
					<s xml:lang="la" type="auto">Mihi tamen incaute favendo nocuerunt nimis securum reddentes tum reginae tum ipsorum favore ita ut latens periculum praevidere non potuerim, priusquam capiti impenderet.</s>
				</p>
				<p>
					<s xml:lang="la" type="auto">Alioqui si praevidissem fore ut nec publicam disputationem obtinerem, parte bonorum mature vendita familiam simul eduxissem.</s>
					<s xml:lang="la" type="auto">Nunc non solum familia, non solum advocationis, quae nunc laborum solatium esse poterat, exercitio, sed etiam bonisque privatus sum.</s>
					<s xml:lang="la" type="auto">Nec adhuc mea refert si triente librorum nuper Parisiis selecto frui liceat, ut residuos fugientis aetatis annos in obsequium ecclesiae impendam.</s>
				</p>
				<p>
					<s xml:lang="la" type="auto">Multa quidem tuta et semota castra in Gallia mihi sunt oblata, ut mihi ipsi philosophari nullo sumptu licuisset.</s>
				</p>
				<p>
					<s xml:lang="la" type="auto">Sed malui remotius etiam sumptibus uxoris et liberorum agere quam susceptam pugnam intermittere.</s>
				</p>
				<p>
					<s xml:lang="la" type="auto">Habes nimis longam tragoediam.</s>
					<s xml:lang="la" type="auto">Sed tibi, qui est candor tuus et perpetuus in ecclesia promovenda zelus, cui summe volupe prolixiorem librum, utpote pleraque in se ad demulcendos et expergiscendos Gallos impertinentia continentem legere, non erit iniucundum haec legere.</s>
					<s xml:lang="la" type="auto">Nuper ad principes et consules Bernenses scripsi, intentionem meam aperiens de absolvendo et edendo <foreign xml:lang="el">επανορΞςματι</foreign> Iuris civilis, ante complures annos inchoato: si Lausannae locum dent, nulla stipendia volo, sed simplicem tantum habitationem, saltem quatuor aut quinque annorum.</s>
					<s xml:lang="la" type="auto">Nescio si quid decernant.</s>
					<s xml:lang="la" type="auto">Res est gravior et utilior quam putent.</s>
					<s xml:lang="la" type="auto">Nisi scriptionis prolixitate vererer seria tua interrumpere, adderem causas, quibus tuam etiam erga Bernenses authoritatem ad id interponeres.</s>
					<s xml:lang="la" type="auto">Vestrae reipublicae hoc splendore digniores sunt quam ullae horum seculorum monarchiae.</s>
					<s xml:lang="la" type="auto">Dum festino, non vacat recordari si ad Bernenses scripsi de omnium papalium et conciliorum papistarum decretis dispingendis Gallice, Latine et Germanice opus inchoatum, sed otium liberum exigens.</s>
					<s xml:lang="la" type="auto">Ego solitus mea profundere suppudesco timens, ne videar aliena quaerere, dum occasionem quaero semel omni profundendi.</s>
					<s xml:lang="la" type="auto">Ut autem intelligas cur favorem Bernensium sine eorum damno quaeram, simplex praetextus favoris eorum plus mihi proficiet quam quingenta annua.</s>
					<s xml:lang="la" type="auto">Sic enim fiet ut fiscus non involet bona relicta et sic familia non solum ali sed etiam mihi suppeditare possit, et sensim ita res componere ut huc transferri possit, nisi illic evangelium emergat: alioqui oppressa familia et censu ad extremam servitutem redactus sum.</s>
					<s xml:lang="la" type="auto">Vale, doctor et praeceptor colendissime, meque in tuorum albo semper adscribito.</s>
					<s xml:lang="la" type="auto">Genevae 14. octobris 1552.</s>
				</p>
				<p>
					<s xml:lang="la" type="auto">Deditissimus tuus Carolus Molinaeus I. P. His scriptis literas ab amicis Galliae recepi, actum esse de familia si aulae innotesceret me Geneva consistere, idque iam notum esse Parisiis: quamobrem familiam in summa esse trepidatione.</s>
					<s xml:lang="la" type="auto">His permotus Lausanam illico veni, ubi exceptus sum domi Francisci Hottomanni, docti iureconsulti qui etiam congruum studiis et libris locum dedit.</s>
					<s xml:lang="la" type="auto">Quare ad praecellentissimum doctorem do[minum] Wolphangum Musculum, et ad amplissimos viros Nicolaum Zerchintem Petrumque Gironum Bernam scripsi, mihi non opus esse habitatione sed simplici favore, quo vel in advocatum vel consiliarium aut alias ex suis sine ullis stipendiis me reciperent, si etaim in hac parte studia mea ecclesiae iuvandae destinata fovere vellent.</s>
				</p>
				<p>
					<s xml:lang="la" type="auto">Commendari desydero venerando patri domino Chonardo Pellicano, domino Bibliandro <foreign xml:lang="el">πολιΩςρι και πολθγλςσσς</foreign> et domino Galtero, qui mense iullio Basileam me invisit, quem foelicis memoriae dominus Osvaldus Miconius, Basiliensis ecclesiae verus et sanctus episcopus filium suum (ut ab eo audivi) vocabat.</s>
				</p>
				<p>
					<s xml:lang="la" type="auto">Doctissimo viro Heinrico Bullingero, ecclesiae Tigurinae pastori vigilantissimo et fidelissimo.</s>
				</p>
				<p>
					<s xml:lang="la" type="auto">Tiguri.</s>
				</p>
				<p>
					<note>[Darunter von Bullingers Hand:]</note>
					<s xml:lang="la" type="auto">D. d. Caroli Molinaei Galli, iurisperiti Parisiensis.</s>
				</p>
			</div>
		</body>
	</text>
</TEI>