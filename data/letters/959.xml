<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0"
	 xml:id="Brief_TUSTEP-0-20157"
	 n="959">
	<teiHeader xml:lang="de">
		<fileDesc>
			<titleStmt>
				<title subtype="file">s.n. / [Zürich] AN s.n. / [St. Gallen], 4. Juli 1550</title>
			</titleStmt>
			<publicationStmt>
				<address>
					<addrLine>TVZ Theologischer Verlag Zürich AG</addrLine>
					<addrLine>Badenerstrasse 73</addrLine>
					<addrLine>8004 Zürich</addrLine>
				</address>
			</publicationStmt>
			<seriesStmt>
				<title subtype="publication">Heinrich Bullinger Werke (Vorläufige Transkriptionen der HBBW-EditorInnen)</title>
				<biblScope type="volume">HBBW</biblScope>
				<biblScope type="page">2083</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="de">
					<msIdentifier>
						<settlement ref="places.xml#587">Zürich</settlement>
						<institution>Staatsarchiv</institution>
						<idno type="Autograph">E II 337,469 f.</idno>
						<repository ref="archives.xml#94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
					</msIdentifier>
					<physDesc/>
					<msContents>
						<msItem>
							<incipit>Unser willige... Uewer früntlich schryben, belangend den spänigen ehehandel Ludwigen Haga und Rosina Zollickofferin</incipit>
							<textLang>la</textLang>
						</msItem>
					</msContents>
				</msDesc>
				<msDesc type="Brief" subtype="Kopie" xml:lang="de">
					<msIdentifier>
						<settlement ref="places.xml#587">Zürich</settlement>
						<institution>Zentralbibliothek</institution>
						<idno type="Kopie">Ms S 72,227</idno>
						<repository ref="archives.xml#96">
							<name>Zürich ZB</name>
							<note type="Hinweis">Hinweis</note>
							<ref target="https://www.zb.uzh.ch/de/"/>
						</repository>
					</msIdentifier>
					<physDesc>
						<objectDesc/>
						<sealDesc>
							<seal><p>Siegel</p></seal>
						</sealDesc>
					</physDesc>
				</msDesc>
				<msDesc type="Brief" subtype="Kopie" xml:lang="de">
					<msIdentifier>
						<settlement ref="places.xml#587">Zürich</settlement>
						<institution>Zentralbibliothek</institution>
						<idno type="Kopie">Ms S 72,234</idno>
						<repository ref="archives.xml#96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
					</msIdentifier>
					<physDesc/>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/959">
				<correspAction type="sent">
					<roleName type="title">
						<name type="plural" ref="titles.xml#26" cert="high">Geistliche</name>
						<location cert="high">
							<settlement ref="places.xml#587">Zürich</settlement>
							<district ref="districts.xml#210">Zürich</district>
							<country ref="countries.xml#58">Schweiz</country>
							<geo>47.370093 8.544054</geo>
						</location>
					</roleName>
					<location cert="high">
						<settlement ref="places.xml#587">Zürich</settlement>
						<district ref="districts.xml#210">Zürich</district>
						<country ref="countries.xml#58">Schweiz</country>
						<geo>47.370093 8.544054</geo>
					</location>
					<date when="1550-07-04" cert="low"/>
				</correspAction>
				<correspAction type="received">
					<roleName type="title">
						<name type="plural" ref="titles.xml#26" cert="high">Geistliche</name>
						<location cert="high">
							<settlement ref="places.xml#474">St. Gallen</settlement>
							<district ref="districts.xml#171">Sankt Gallen</district>
							<country ref="countries.xml#58">Schweiz</country>
							<geo>47.42391 9.37477</geo>
						</location>
					</roleName>
					<location cert="high">
						<settlement ref="places.xml#474">St. Gallen</settlement>
						<district ref="districts.xml#171">Sankt Gallen</district>
						<country ref="countries.xml#58">Schweiz</country>
						<geo>47.42391 9.37477</geo>
					</location>
				</correspAction>
				<correspContext>
					<ref type="next_chronologically" target="files.xml#960"/>
					<ref type="prev_chronologically" target="files.xml#958"/>
					<ref type="next_correspondence" target="files.xml#1483"/>
					<ref type="prev_correspondence" target="files.xml#933"/>
					<ref type="next_correspondence_request" target="files.xml#1483"/>
					<ref type="prev_correspondence_request" target="files.xml#933"/>
					<ref type="next_correspondence_reaction" target="files.xml#1483"/>
					<ref type="prev_correspondence_reaction" target="files.xml#933"/>
					<ref type="next_same_sender" target="files.xml#1483"/>
					<ref type="prev_same_sender" target="files.xml#933"/>
					<ref type="next_same_addressee" target="files.xml#1483"/>
					<ref type="prev_same_addressee" target="files.xml#933"/>
					<ref type="next_with_sender_as_addressee" target="files.xml#1483"/>
					<ref type="prev_with_sender_as_addressee" target="files.xml#933"/>
					<ref type="next_with_addressee_as_sender" target="files.xml#1483"/>
					<ref type="prev_with_addressee_as_sender" target="files.xml#933"/>
				</correspContext>
			</correspDesc>
			<langUsage>
				<language ident="la" usage="1">Latein</language>
				<language ident="de" usage="99">Deutsch</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="959/Autograph/00 E_II_337__fol__469_r_.tif" n="1"/>
		<graphic url="959/Autograph/01 E_II_337__fol__469_v_.tif" n="2"/>
		<graphic url="959/Autograph/02 E_II_337__fol__470_r_.tif" n="3"/>
		<graphic url="959/Autograph/03 E_II_337__fol__470_v_.tif" n="4"/>
	</facsimile>
	<text xml:lang="de">
		<body>
			<div>
				<ab>
					<s xml:lang="de" type="auto">Unnser willige diennst, frünntlicher gruͦß, und was wir üch eeren, liebs und guͦtts vermögennd, sye üch bevoran alle zytt bereitt<note xml:id="fn1" type="footnote" n="1">bevoran ... bereitt: vorab entboten.</note>, frommen unnd getrüwenn, eerwirdigen, hoch- unnd wolgelertenn heerren und fuͤrgeliepten bruͤderenn.</s>
					<s xml:lang="de" type="auto">Üwer frünntlich schrybenn, belanngennd denn spännigen ehehanndel Ludwigen Haga unnd Rosina Zollickofferin<note type="misc">vgl. Näf, Vadian II 525-527!</note> habend wir sines ynhalts sampt allem dem, das ir uff unnser vorgend schryben geanntwort, unnd ouch des hanndels wyteren berycht gethonn, wol verstanndenn.</s>
					<s xml:lang="de" type="auto">Und wiewol wir unns dises unnd anderen derglichenn hänndlenn vil lieber wölltennd entschlahenn, yedoch so wir vormals an üch unnser lieb heerren unnd bruͤder uß besonderbarer liebe geschribenn, zuͦ versuͦchenn, ob wir die uneinigkeitt oder misßfäl, die sich (als wir bericht warennd) zwüschendt einer ersamen oberkeitt zuͦ Sanngallen unnd üch denn dienern der kilchenn daselbs zuͦtragenn, guͤtlich verrichtenn möchtennd, habennd wir ouch jetzunnd usß derselben liebe, üch uff üwer so frünntlich und trunngenlich bitt unnd begären üch unverzogennlich ze antworten, diß unnser nach volgende meinung zuͦschryben wöllenn, mitt ganntz flyssiger bitt, ir wöllennd die von unns als üweren günnstigen zuͦ guͦt uffnemen.</s>
				</ab>
				<ab>
					<s xml:lang="de" type="auto">Des erstenn sinnd wir wol zefridenn, das ir mitt uns in dem gehällennd, das ein christennliche oberkeyt uß notwenndigen ursachen satzungen, gott unnd sinem wort nitt zewider, in eesachen setzen moge, das ouch die unnderthonen somlichen satzunngen gehorsam ze sin pflichtig unnd schuldig sinnd.</s>
				</ab>
				<ab>
					<s xml:lang="de" type="auto">Dann wir unns angesähen die gepür unnd billikeitt keines anderen zuͦ üch versähen habend<note type="margin">a.R.: "habend" korrigiert von Bullingers Hand für ursprünglich "mögend".</note>.</s>
					<s xml:lang="de" type="auto">Dem nach hörennd wir gern, das die sach unnd der verdacht des obgemeltenn zwytrachts unns träffenlicher angebildet worden, dan er aber am im selbs ist, unnd habennd also gern geläßen, das ir schribennd, üch sye nitt wissend, das ir mitt üweren liebenn heerren unnd oberen ye kein spaan noch misßhäll byßhar gehept habynnd.</s>
				</ab>
				<ab>
					<s xml:lang="de" type="auto">Dann in denn kilchen Christi stadt es gar wol, wen die oberen unnd diener der kilchenn mitt gott in guͦtem unnd rächtem wol mitt einanderen ziehennd.</s>
					<s xml:lang="de" type="auto">Dargegen gebirt es vil zerstörunng unnd böses in den gmeinden, wenn sye one nott uß anfächtungen gägen andern verbittert fächtendt.</s>
				</ab>
				<ab>
					<s xml:lang="de" type="auto">Das ir unns aber berichtennd, wie üwre herrenn und obern nu die verbottnen grad unnd sonderlich in die anderen unnd dritten linien der bluͦttfrünntschafften des dryundrissigesten jars der mindern zal von unnsern gnädigen herrenn von Zürich sampt anderen oberkeitten der christenlichen stetten angenommen, gar nit gewilliget, sunder die inen mit etwas anhangs vorbehept, habent wir bißhar nitt gewuͦst, sinnd ouch keins anderen bericht gsin, das das die eesatzungen by üch unnd unns glych angenommen syend unnd glych gebrucht werdent.</s>
					<s xml:lang="de" type="auto">Nimpt uns vast wunder, das ir oder die üweren in einer so billichenn unnd dißer zyt notwendigen sach, zuͦ derend doch die üweren des jetzt ergangnen nünundvierzigesten jars ouch geträtten sind, mitler zyt har ein besonders gehept habennd.</s>
					<s xml:lang="de" type="auto">Doch lasßend wir das selb in allem guͦtem beruͦwen.</s>
				</ab>
				<ab>
					<s xml:lang="de" type="auto">Und kumend jetzund an den houptpuncten, da ir unßers raths begärent, wie doch den sachen zuͦ thuͦnd sye, alls wen die vor ernempten personen, die ir ehe domals bezogen habennd, do noch das verbott des dritten grads by üch nitt angenomen oder uffgelegt gsin, zuͦ rechtlicher erkantnus kumend, allein ir gwüsßne zuͦ erledigen, was dann je inen mitt gott unnd guͦter gwüßne üwer unnd der iren seelen sollind unnd mögind zuͦ antwort gebenn etc.</s>
					<s xml:lang="de" type="auto">Da achtend wir, diewyl die sach in ein zwyffel, spann und frag komen ist, sölle sy nieman billicher konen, ouch nieman baas dan vor gricht unnd rhat erlüthert ußgesprochen unnd vollendet werdenn, diewyl doch gott sölliche spännige sachen an gericht unnd rächt in sinem wort gewißen hat.</s>
					<s xml:lang="de" type="auto">Ist deshalb unnßer rhaat, das ir die personen dahyn wyßinnt.</s>
					<s xml:lang="de" type="auto">Da wirt aber der christlich richter (ob gott wil) wol wüsßen, was byßhar by üch verbotten oder nitt verbottenn, ob diße sach unnder dem verboth beschähen sye oder nitt, was ouch anderen nachgelasßen sye oder nit oder worumb oder ob diße sach denn vorgennden glich sye oder was die gägenwirtig zytt erfordere etc.</s>
					<s xml:lang="de" type="auto">Dann wir hierinn gar nit richten weder wöllennd noch söllennd.</s>
					<s xml:lang="de" type="auto">Das ist aber by unns gebrucht: was one gffar unnd vor der angenomen satzung beschähen ist, hat man unzertrendt blyben lasßen.</s>
					<s xml:lang="de" type="auto">Da werdent ouch üwere richter wol ermässen, was zimlich sye oder nitt etc.</s>
					<s xml:lang="de" type="auto">Unnd ob es sich aber begäbe, das durch ein urtheil der vilgedachten oberkeitt der vorgenempt Haga der Zollikofferin abgesprochen wurde, als das die oberkeitt von des dritten grads und von wegen anderer eehaften ursachenn, das versprächen irer beiden ufflößen unnd nüt wölt gelten lasßen, halten wir nitt, das sy beide inen in dem ein gwüßne machen söllind, das sy der erlütherung irer ordenlichenn oberkeit, deren sy doch sy sich ergäbenn habend, volgend unnd sich in ander weg vereelichend.</s>
				</ab>
				<ab>
					<s xml:lang="de" type="auto">So werdent ouch ir, unnßer fürgeliepte herren und bruͤder, unnßers verstannds wenig fuͦg habenn, üch der erganngnen urtheil ze widersetzen unnd den zweyen personen ein gwüsßne inzebilden, als ob sy sich anderschwo mit gott nit vereelichen mögind.</s>
					<s xml:lang="de" type="auto">Dann so ir des vergangnen jars der oberkeit nit unbillich gestattet habent, fürohin den dritten grad der bluͦttfrüntschafft mengklichen ze verbieten, worumb wöltennt ir üch dann in dißem ffal wider ir urtheil wyter inlasßen?</s>
					<s xml:lang="de" type="auto">Insonderheit diewil die oberkeitt (als wir bericht) by guͦter zyt und in anfang ernstlich mit warnen und verbott gen disen zweyen personen gehandleth unnd inen heiter anzeigt hat, das man sölliche ires versprächen nit werde gelten lasßen, unnd ob dann glichwol der ander oder dritt graad der bluͦtfrünndschafft imm gsatzt Moßis nit ußgetrückt wirdt, wüßent ir doch wol, 1 das Moßes insonderheit uff sin folch gesähen hat, 2 ouch wie vil wir christen den iudicialibus verbunden sind.</s>
					<s xml:lang="de" type="auto">3 Ir wüsßennd, das lex publicae honestatis mit dem wort gottes nit strytet.</s>
					<s xml:lang="de" type="auto">4 Ir wüsßend, wie feher das wort Pauly reicht:</s>
					<s xml:lang="la" type="auto">"Omnia mihi licent, sed non omnia conducunt" etc.</s>
					<s xml:lang="de" type="auto">Es mochte villicht zuͦ disem ffall ouch das komenn (als wir ouch nebend zuͦ bericht werdent), das die tochter, als sy sich anfangs versprochen hat, nit ire jar gehept, das sy sich hinder denen unnd wider die, denen sy von gottlichen unnd naturlichen rechten zuͦ versprechen stath, versprochen häte, da ir aber wol wüsßend, was hie die billigkeitt erhöuscht.</s>
					<s xml:lang="de" type="auto">Ist deshalb unnßer aller einhälliger, bruͤderlicher rhat, das ir die personen in dißem ffal, so sy von einanderen gewißen wurdint, guͤttigklichen abredint und inen inbyldint, das sy in söllicher irer ehe, die äben in schwärem span unnd verdacht gelanngt, nit fürnemind ze ffaren, so doch doorus mochte vil mee ergernus und schaden dann guͦten nutzes erwachsen, das sy die sach gott heimstellind unnd diewyl doch ein urtheil ergangen, ir hertz zuͦ ruͦwen setzen söllind.</s>
					<s xml:lang="de" type="auto">Hiemitt hoffennd wir, werdint weder ir noch sy gott erzürnen.</s>
					<s xml:lang="de" type="auto">Gott mitt üch; der welle üch in sinen gnaden erhalten, unnd versähend üch zuͦ unns jederzyt aller diensten, liebe unnd frünndschafft.</s>
				</ab>
				<ab>
					<s xml:lang="de" type="auto">Wir danncken üch ouch aller liebe unnd fründtlichen erbietenns.</s>
					<s xml:lang="de" type="auto">Datum Zürich des vierdten tags im höwmonat anno 1550.</s>
				</ab>
				<ab>
					<s xml:lang="de" type="auto">Uwer alle zyt willige pfarrer unnd läßer der heilligen gschrifft, diener der kilchen Zürich.</s>
				</ab>
				<ab>
					<note type="address">[Adresse fehlt.]</note>
				</ab>
			</div>
		</body>
	</text>
</TEI>