<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0"
	 xml:id="Brief_TUSTEP-0-23104"
	 n="1883">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / [Zürich] AN [Petrus Paulus Vergerius] / Tübingen, Ende Juni 1553</title>
			</titleStmt>
			<publicationStmt>
				<address>
					<addrLine>TVZ Theologischer Verlag Zürich AG</addrLine>
					<addrLine>Badenerstrasse 73</addrLine>
					<addrLine>8004 Zürich</addrLine>
				</address>
			</publicationStmt>
			<seriesStmt>
				<title subtype="publication">Heinrich Bullinger Werke (Vorläufige Transkriptionen der HBBW-EditorInnen)</title>
				<biblScope type="volume">HBBW</biblScope>
				<biblScope type="page">3176</biblScope>
			</seriesStmt>
			<sourceDesc>
				<msDesc type="Briefschluss" subtype="Autograph (Entwurf)" xml:lang="la">
					<msIdentifier>
						<settlement ref="places.xml#587">Zürich</settlement>
						<institution>Staatsarchiv</institution>
						<idno type="Autograph (Entwurf)">E II 441,666-673</idno>
						<repository ref="archives.xml#94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
					</msIdentifier>
					<physDesc/>
					<msContents>
						<msItem>
							<incipit>Quare, obsecro mittis ad me ineptissimum illum haereticorum catalogum? Quid inde aut utilitatis capiam?</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title subtype="Gedruckt">Sollte zusammen mit dem betr. Index librorum prohibitorum veröffentlicht werden. Ein solcher Druck scheint aber nicht erhalten zu sein (vgl. Reusch, Der Index der verbotenen Bücher I 214f) [Interna]</title>
							</bibl>
						</listBibl>
						<note type="Allgemein">Siehe nachfolgende Karte [Kopie des Schlusses dieses Briefes] ⭢ Karte 1884</note>
					</additional>
				</msDesc>
				<msDesc type="Briefschluss" subtype="Kopie" xml:lang="la">
					<msIdentifier>
						<settlement ref="places.xml#587">Zürich</settlement>
						<institution>Zentralbibliothek</institution>
						<idno type="Kopie">Ms S 79,152</idno>
						<repository ref="archives.xml#96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
					</msIdentifier>
					<history><origin><p><date>18. Jh.</date></p></origin></history>
					<physDesc>
						<objectDesc/>
						<sealDesc>
							<seal><p>Siegelabdruck</p></seal>
						</sealDesc>
					</physDesc>
				</msDesc>
				<msDesc type="Briefschluss" subtype="Autograph (Entwurf)" xml:lang="la">
					<msIdentifier>
						<settlement ref="places.xml#587">Zürich</settlement>
						<institution>Staatsarchiv</institution>
						<idno type="Autograph (Entwurf)">E II 441,661 f.</idno>
						<repository ref="archives.xml#94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
					</msIdentifier>
					<physDesc/>
				</msDesc>
				<msDesc type="Briefschluss" subtype="Original (Entwurf)" xml:lang="la">
					<msIdentifier>
						<settlement ref="places.xml#587">Zürich</settlement>
						<institution>Staatsarchiv</institution>
						<idno type="Original (Entwurf)">E II 441,674-680v.</idno>
						<repository ref="archives.xml#94">
							<name>Zürich StA</name>
							<note type="Hinweis">Reinschrift</note>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
					</msIdentifier>
					<physDesc/>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/1883">
				<correspAction type="sent">
					<persName ref="persons.xml#495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
					</persName>
					<location cert="high">
						<settlement ref="places.xml#587">Zürich</settlement>
						<district ref="districts.xml#210">Zürich</district>
						<country ref="countries.xml#58">Schweiz</country>
						<geo>47.370093 8.544054</geo>
					</location>
					<date when="1553-06-00" cert="low">Ende Juni 1553</date>
				</correspAction>
				<correspAction type="received">
					<persName ref="persons.xml#3338" cert="low">
						<forename cert="low">Petrus Paulus</forename>
						<surname cert="low">Vergerius</surname>
						<addName type="main">Vergerio, Pier Paolo</addName>
						<graphic type="portrait" url="portraits/3338_Vergerio_Petro.jpg"/>
						<ref type="wikipedia" target="https://de.wikipedia.org/wiki/Pietro_Paolo_Vergerio"/>
					</persName>
					<location cert="low">
						<settlement ref="places.xml#512">Tübingen</settlement>
						<district ref="districts.xml#16">Baden-Württemberg</district>
						<country ref="countries.xml#18">Deutschland</country>
						<geo>48.52266 9.05222</geo>
					</location>
				</correspAction>
				<correspContext>
					<ref type="next_chronologically" target="files.xml#1884"/>
					<ref type="prev_chronologically" target="files.xml#1882"/>
					<ref type="next_correspondence" target="files.xml#1884"/>
					<ref type="prev_correspondence" target="files.xml#1841"/>
					<ref type="next_correspondence_request" target="files.xml#1884"/>
					<ref type="prev_correspondence_request" target="files.xml#799"/>
					<ref type="next_correspondence_reaction" target="files.xml#1890"/>
					<ref type="prev_correspondence_reaction" target="files.xml#1841"/>
					<ref type="next_same_sender" target="files.xml#1884"/>
					<ref type="prev_same_sender" target="files.xml#1874"/>
					<ref type="next_same_addressee" target="files.xml#1890"/>
					<ref type="prev_same_addressee" target="files.xml#1841"/>
					<ref type="next_with_sender_as_addressee" target="files.xml#1884"/>
					<ref type="prev_with_sender_as_addressee" target="files.xml#1874"/>
					<ref type="next_with_addressee_as_sender" target="files.xml#1890"/>
					<ref type="prev_with_addressee_as_sender" target="files.xml#1841"/>
					<ref type="child" target="files.xml#1884"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile/>
	<text xml:lang="la">
		<body>
			<div>
				<ab>
					<s xml:lang="la" type="auto">S. D.</s>
					<s xml:lang="la" type="auto">Quare, obsecro, colendissime mi Vergeri, mittis ad me ineptissimum illum haereticorum catalogum?</s>
					<s xml:lang="la" type="auto">Quid inde aut voluptatis aut utilitatis capiam?</s>
					<s xml:lang="la" type="auto">Imo, cur me damno afficias?</s>
					<s xml:lang="la" type="auto">Iacturam enim facio temporis nobilissimi, quod, dum putida illa lego, mihi perit.</s>
					<s xml:lang="la" type="auto">Iamdudum coepit me ingens libellorum istorum raucidulorum fastidium.</s>
					<s xml:lang="la" type="auto">Oblique opproperas illo mihi fortassis indignum me censori isti visum, qui in tam sancto bonorum virorum albo scribi debuerim; equidem exclusum me illa felicitate doleo.</s>
					<s xml:lang="la" type="auto">Cur enim felicitatem non appellem hominis usqueadeo monstrosi condemnationem, cum alioqui in evangelio dixerit dominus: "Beati estis, cum probra in vos iecerint homines et insectati fuerint et dixerint omne malum verbum adversus vos mentientes propter me."</s>
					<s xml:lang="la" type="auto">"Propter me", inquam, inquit dominus.</s>
					<s xml:lang="la" type="auto">Nam insanire illum quis dubitet, qui velit recenseri inter haereticos a scriptura sancta condemnatos?</s>
				</ab>
				<ab>
					<s xml:lang="la" type="auto">Interim vero sat scio me non ita preclare meritum esse de nupera illa Romana ecclesia eiusque promachis, ut debuerim ab illo omitti centauro, arbitror autem id divina factum esse providentia, quo nimirum suspicione minore pravi affectus cupiditatisque vindictae dicam, quod tu me submisso illo indice dicere haud dubie voluisti.</s>
				</ab>
				<ab>
					<s xml:lang="la" type="auto">Vidi quidem hactenus in hoc argumenti genere vecordes et truculentos interim plurimos, sed hoc Polyphemo magis amentem, fatuum crudelioremque minime.</s>
					<s xml:lang="la" type="auto">Quid enim dicat, quos nominet, in quos seviat quibusve maledicat, tam ignorat brutum pecus quam causas ipsas, propter quas illos condemnat.</s>
					<s xml:lang="la" type="auto">Iures profecto, si omnia exactius pensites, Thersytem illum Homericum conviciandi gratia in medium processisse feliciterque satis illam agere fabulam.</s>
					<s xml:lang="la" type="auto">Cur enim Coroebus ille sanctissimo suo, cardinalibus item et amicis illis suis haud vulgaribus maledicit?</s>
					<s xml:lang="la" type="auto">Cur Pium papam eius nominis II numerat inter haereticos?</s>
					<s xml:lang="la" type="auto">An vero ignorat illum esse authorem libri de Basiliensis concilii actis?</s>
					<s xml:lang="la" type="auto">Certe hunc quoque haereseos phalarica transfigit.</s>
					<s xml:lang="la" type="auto">Esto vero tum non fuerit pontifex, cum librum illum scripsit, an existimat acutus ille censor materiam, unde demum conficitur pontifex, peccabilem, ut sic dicam, aut prophanam esse posse?</s>
					<s xml:lang="la" type="auto">Utcunque vero sterculei istius Romani dei negotium habeat, quid, obsecro, designavit Friderychus Fregosius cardinalis, cuius nomen etiam ab isto ponitur inter haereticos?</s>
					<s xml:lang="la" type="auto">Quid peccavit fidelis Romanae sedis fautor et defensor Ortuinus Gratius, quod ob fasciculum rerum expetendarum fugiendarumque, quem compilavit, in hęreticos et ipse numerari meruit?</s>
					<s xml:lang="la" type="auto">Ioannes Bozemius, canonicus Constantiensis, civitatem hanc deserere, solum vertere et quasi exilio mori maluit quam in sua residentia, ut vocant, manere et interim legitimo magistratui parere et evangelii Christi praecones audire; iam vero ab illi Rhadamanto hanc refert gratiam, ut sepeliatur inter haereticos Romanae sedis hostes implacabiles.</s>
				</ab>
				<ab>
					<s xml:lang="la" type="auto">Levis autem haec videbitur iniuria privatis irrogata hominibus, si consideres, quid scorpius ille rursus fuerit ausus in ipsius pontificis Adriani VI. legatum adeoque et in ipsum pontificem maximum et sanctum purpuratorum senatum, adde et in unctum domini, in serenissimum regem Ferdinandum, tum quidem imperatoris locum tenentem et in tot tantosque Germaniae principes catholicos.</s>
					<s xml:lang="la" type="auto">Palam etenim in suo illo indice haereticorum et haeresum ponit legationem pontificii oratoris in conventu Nerobergensi, mox item et centum Germaniae gravamina.</s>
					<s xml:lang="la" type="auto">Caeterum legato suo fideli d. Francisco Cheregato tradiderat pontifex breve apostolicum principibus exhibendum, tradiderat et scriptam instructionem, quid ageret cum principibus.</s>
					<s xml:lang="la" type="auto">Ea omnia legationis nomine et titulo incorrupta adhuc typis excusa circumferuntur; quae iste anathemate ferit, nimirum ipsam sedem quoque in universum excommunicans.</s>
					<s xml:lang="la" type="auto">Scis vero, mi Vergeri, quid hic cogitem.</s>
					<s xml:lang="la" type="auto">Id omnino, quod in evangelio legimus dixisse dominum: "Omne regnum divisum adversus sese desolatur, et omnis civitas aut domus divisa adversus se ipsam non stabit, et si Sathanas Sathanam eiicit, adversus se ipsum divisus est, quomodo igitur stabit regnum ipsius?</s>
					<s xml:lang="la" type="auto">Porro centum illa Germaniae gravamina ipsi principes legato proposuerunt exhibenda pontifici; sic enim titulus eius opellae habet: "sacri imperii Romani principum ac procerum gravamina centum, quae adversus sedem Romanam ac totum ecclesiasticum ordinem oratori pontificiae sanctitatis in comitiis Germanorum principum Nerobergae anno etc.</s>
					<s xml:lang="la" type="auto">22. inchoatis, finitis vero 23. proposuerunt", et mox, postquam relatio per oratorem sanctitatis pontificiae comitiis praedictis coram maiestatis Caesareae locum tenente (erat autem hic serenissimus rex Ferdinandus) electoribus caeterisque pontificibus principibus ac imperii statibus ibidem congregatis habita ac breve, quod vocant, apostolicum eiusdem Romani pontificis in consultationem forent deducta desuperque responsio consulta et conclusa ac eidem oratori ac legato pontificio in scriptis nomine totius Romani imperii tradita factaque esset forte inter alio mentio non infrequens gravaminum atque onerum Romani imperii procerum, quibus iniquius, quam par sit, ab Romanae ecclesiae clero premerentur, placuit principibus ac caeteris imperii ordinibus haec ipsa, quae contra ecclesiae Romanae primores se in medium adducturos polliciti erant gravamina paulo altius et sigillatim per classes et, quam potuit maximum, per ordinem digesta repetere recensereque ac ita descripta fusius legato Romano ferenda secum trans Alpes dare, et quae sequuntur.</s>
					<s xml:lang="la" type="auto">Res ergo palam nunc loquitur, quos ille indice illo suo condemnaverit crimine haereseos.</s>
					<s xml:lang="la" type="auto">Quid vero his aliud possum subiungere quam per hunc maledicum hominemque eiusque farinae alios quoque adimpleri, quod s. Petrus, non patronus, sed acerrimus Romani cleri hostis, complendum praedixit dicens: "Fuerunt et pseudoprophetae in populo, quemadmodum et inter vos erunt falsi doctores, qui clam inducent sectas perniciosas etiam dominum, qui illas mercatus est, abnegantes accersentes sibi ipsis celerem interitum et plerique sequentur illorum exitia, per quos via veritatis blasphemabitur et per amicitiam factitiis verbis de vobis negociabuntur, quibus iudicium iam olim non tardat et perditio illorum non dormitat, maxime contra illos, qui carnem sequentes in concupiscentiis pollutionis ambulant et dominationem contemnunt audaces praefracti, qui gloria praecellentes non verentur convitiis incessere.</s>
					<s xml:lang="la" type="auto">Cum ipsi angeli, cum sint robore et virtute maiores, non ferunt adversus sese iudicium maledicum apud dominum.</s>
					<s xml:lang="la" type="auto">At isti veluti bruta animantia natura genita in capturam et in pernitiem in his, quae non intelligunt, maledicentes in perditione sua peribunt reportantes mercedem iniustitiae.</s>
					<s xml:lang="la" type="auto">Haec sanctissimus Christi apostolus hactenus tam proprie et efficaciter in loco temporeque suo dixit, ut videatur nostram illam causam contra blasphemum illud os tueri.</s>
					<s xml:lang="la" type="auto">Huc referimus, quod censor ille inique mira impudentia colloquia Ratisbonae et Augustae habita, item Bernensem disputationem magnis sumptibus et legitime celebratam in frequentissima multorum legatorum et hominum doctissimorum, denique totius plebis corona saliva et sordibus suis conspuit.</s>
				</ab>
				<ab>
					<s xml:lang="la" type="auto">Porro reprobae caecitatis irrefragabile argumentum contra se profert, cum catechismos ecclesiasticos refert sub haereses.</s>
				</ab>
				<ab>
					<s xml:lang="la" type="auto">Non satis visum est istis hominibus obliterasse et saeculis aliquot in tenebris oppressam tenuisse antiquam illam et imprimis necessariam christianae ecclesiae catechisandi disciplinam, nisi illam ipsam renovare et quasi postliminio revocare inque usum imperitorum proferre cupientes iniquissima vi impediant nimbisque convitiorum abundantissime proluant.</s>
					<s xml:lang="la" type="auto">O nepharios conatus diabolis infernalibus digniores quam terrestribus hominibus.</s>
					<s xml:lang="la" type="auto">Cuius quidem generis illud praecipue est, quod Aethneus ille gygas infernales plane spirans flammas ipsa etiam Biblia sacrosancta opera Roberti Stephani, Parisiensis typographi regii, diligenter impressa proscribit.</s>
					<s xml:lang="la" type="auto">Verbo dei viventis maledicere audet impius ille nebulo; quid mirum, si et hominum piorum labores lutulentis suis proculcat pedibus?</s>
				</ab>
				<ab>
					<s xml:lang="la" type="auto">Pepercisset saltem ordini amplissimo Parisiensium theologorum, quorum non pauci, id quod ex ipso Roberto audivi, aeditionem illam non improbarunt.</s>
					<s xml:lang="la" type="auto">Fortassis Maesoni isti ipse quoque rex christianissimus et potentissimus Franciscus non multum ab haeretica labe abfuisse videbitur, utpote sub cuius privilegio Biblia ista et correctissima et optima prodierunt.</s>
					<s xml:lang="la" type="auto">Sed quid facias illis hominibus, quos propter contemptum aeterni verbi divini apparet traditos esse in mentem reprobam nec habere ullam vel rerum vel personarum rationem?</s>
					<s xml:lang="la" type="auto">Nam veluti canes rabiosi dentes venenatos quibusvis etiam nihil irritantibus infigunt.</s>
				</ab>
				<ab>
					<s xml:lang="la" type="auto">Iniquitatis non imparis esse videtur, quod Erasmum Roterodamum, Beatum Rhenanum, Simonem Gryneum et alios complures de literis et republica optime meritos et longe meliori sorte dignos titulo illo suo execrabili et abominando exornat.</s>
					<s xml:lang="la" type="auto">Quosdam nihil meritos pro insaciabili illa sua conviciandi libidine per crines rapit in haereticorum turbam ut Iacobum Ruͤff, civitatis nostrae chyrurgum, et Heinrychum Vogtherr, veteranum militem et pictorem nobilem Viennę Austriae agentem neque quicquam habent m cum literis negotii.</s>
					<s xml:lang="la" type="auto">Cur vero ab illo censore damnatur Marsilius Patavinus?</s>
					<s xml:lang="la" type="auto">nimirum quod scripsit Defensorium pacis; nam erat bonus ille vir, dei filius iuxta divinam illam filii dei sententiam: Beati pacifici, quoniam filii dei vocabuntur."</s>
					<s xml:lang="la" type="auto">Censori vero huic eiusque purpuratis magis adlubescunt bella et torrentes cruoris humani, qua re probe parentis sui ingenium referunt, de quo nos in evangelio docuit dominus et dixit: "Vos ex patre diabolo estis et desideriis patris vestri vultis obsequi.</s>
					<s xml:lang="la" type="auto">Ille homicida erat ab initio et in veritate non stetit, quia non est veritas in eo."</s>
					<s xml:lang="la" type="auto">Eiusdem generis est condemnatio precularum biblicarum.</s>
					<s xml:lang="la" type="auto">An vero sanę mentis esse putandus est, qui orationes biblicas inter haereses commemorat?</s>
				</ab>
				<ab>
					<s xml:lang="la" type="auto">"Quid, deus bone", audio, "hucne recidit res, ut preces a sanctissimis dei servis deo aeterno oblatae et semper in ecclesia habitae pro divinis nunc ab isto nebulone commemorari debeant in libro haeresum et haereticorum?</s>
					<s xml:lang="la" type="auto">Quid veritati cum mendatio?</s>
					<s xml:lang="la" type="auto">quid Christo cum Belial?</s>
				</ab>
				<ab>
					<s xml:lang="la" type="auto">Quare non potius proscripsit ille pleraque Hortuli animae tam absurda et contra veram religionem tam diserte conficta, ut commemorare pudeat?</s>
					<s xml:lang="la" type="auto">Creaturis magno scelere ubique tribuitur, quod solius est creatoris; superstitionum maior est numerus quam in sancta et purgata Christi ecclesia ferri debeat."</s>
					<s xml:lang="la" type="auto">At ad probra Christi tanta magistri isti caeci sunt et surdi.</s>
				</ab>
				<ab>
					<s xml:lang="la" type="auto">Sed et Laurentius Valla, patritius Romanus, cui iste vel hoc nomine pepercisset, in hunc quoque catalogum insertus est, maxime quod edito libro ostenderit donationem illam Sylvestro a Constantino factam esse confictam.</s>
					<s xml:lang="la" type="auto">Sed cur non pari ratione haereseos condemnat Othonem historicum, Frisingensem episcopum?</s>
					<s xml:lang="la" type="auto">Cur alii plures, qui illud ipsum irrefutabilibus argumentis astruxerunt, evadunt imunes?</s>
				</ab>
				<ab>
					<s xml:lang="la" type="auto">Caeterum trux ille Minos vel istos pro multiiuga et varia sua lectione eruditioneque ingnoravisse vel uno ictu unaque sententia una omnes iugulasse videtur.</s>
					<s xml:lang="la" type="auto">Sed videatur, quid tum postea?</s>
					<s xml:lang="la" type="auto">S. Paulus: "Quemadmodum", inquit, "Ianes et Iambres resistebant Mosi, ita et hi resistunt veritati, homines mente correpti, reprobi circa fidem; sed non proficient amplius, siquidem amentia istorum evidens erit omnibus, quemadmodum et illorum fuit."</s>
					<s xml:lang="la" type="auto">Certe in evangelio dixisse Petro, apostolis totique apostolico ordini legitur: "Reges gentium dominantur eis, et qui potestatem super eos habent, appellantur benefici sive gratiosi, vos autem non sic" etc.</s>
				</ab>
				<ab>
					<s xml:lang="la" type="auto">Petrus, abbas Cluniacensis, non exiguis sumptibus curavit ex sermone Arabico in Latinum converti Alcoranum et hunc illum laborem suum s. Bernardo ante annos 400 commendavit ex hoc suo opere premium ceu virtuti debitum expectans, nec displicuit opus d. Bernardo.</s>
					<s xml:lang="la" type="auto">Censor noster solus e memoria hominum librum illum cupit sublatum, quem et nos minime probamus, sed illo utendum censemus, sicuti docuit de Origenis aliorumque libris beatus Hieronymus alicubi ad Tranquillinum; sed profecit ille haud dubie plus in arte culinaria scriptisque Apicii quam in Hieronymo aut aliorum beatorum patrum libris.</s>
				</ab>
				<ab>
					<s xml:lang="la" type="auto">Quid autem loquor de veteribus, cum ne sui quidem saeculi homines, quos tamen damnavit, novit?</s>
					<s xml:lang="la" type="auto">Multis enim suis nominibus nominare non potuit, nisi hoc fortassis typographi, quo tamen ille indignus non erat, vitio commissum sit.</s>
					<s xml:lang="la" type="auto">Otthonem Werdmuͤllerum vocat ille Wesdullerum, Thomam Blaurerum Blauretum, quorum uterque melior ac purior est, quam debuerit lutulenti huius suis nare conspurcari.</s>
					<s xml:lang="la" type="auto">Quorundam nomina ita commemorat, ut appareat illum sensisse diversos fuisse authores, cum eiusdem sint nomina.</s>
					<s xml:lang="la" type="auto">Non legit ille procul dubio authorum ipsorum libros, sed fortassis mutuo accepit et transscribi curavit nomina ex inquisitorum dentatis chartis, ut semper similes habeant labra lactucas.</s>
				</ab>
				<ab>
					<s xml:lang="la" type="auto">Porro si ministri ecclesiarum Helveticarum inter haereticos connumerari merentur, quod supplicatione edita postularunt sibi legitimas secundum verbum aeterni dei concedi uxores, ne fornicationis infamia et ministerium ipsorum et sua corpora deo consecrata polluerent, annon illi potius, qui a sancto abhorrent coniugio usuque nephariae Veneris infames sunt, et supero et infero igne concremandi merito iudicantur?</s>
					<s xml:lang="la" type="auto">Scis, mi Vergeri, quid de causa hac uxoria vel coniugali sanctus pronunciarit apostolus dicens: "Spiritus diserte loquitur, quod in posterioribus temporibus descissent quidam a fide attendentes spiritibus impostoribus ac doctrinis daemoniorum per simulationem falsiloquorum cauterio notatam habentium conscientiam, prohibentium contrahere matrimonium", et reliqua.</s>
					<s xml:lang="la" type="auto">Rursus non ignoras, quid idem ille alibi dixerit: "Honorabile est connubium inter omnes et cubile impollutum, adulteros autem et fornicarios iudicabit deus.</s>
					<s xml:lang="la" type="auto">Etenim nemini obscurum est, quid olim de Sodomitis ipse deus decreverit, quos propter res nepharias ipse incendio coelitus immisso funditus absumpsit.</s>
				</ab>
				<ab>
					<s xml:lang="la" type="auto">Facile quidem est cuivis maculam haereseos aspergere, praesertim si conviciator omnem absterserit fronte pudorem; sed non ita facile est criminis convincere tanti.</s>
					<s xml:lang="la" type="auto">Optim m damnatorum isto in indice partem iam dudum doctrina syncera, fides integra, mores inculpati et eruditio atque humanitas singularis ita commendavit approbavitque, ut ecclesiae, quarum ministri sunt, omnesque, qui ipsos noverunt homines, mirentur istius censoris suique similium impudentiam et os maledicum.</s>
					<s xml:lang="la" type="auto">Neque vero haereticus est protinus, qui contradicit nuperae Romanae ecclesiae, abusus carpit, nova dogmata veteribusque incognita viris ventilat aut foeda flagitia cleri arguit, synceram vero doctrinam, ritus ecclesiae utiles et sanos, mores item inculpatos reductos cupit.</s>
					<s xml:lang="la" type="auto">Dudum didicerunt pueri haereticos esse, qui orthodoxae fidei ecclesiaeque catholicae secundum scripturas dei omnia sua instituentis pertinaciter maledicit ac rebellat idque temporariae utilitatis gratia etc.</s>
				</ab>
				<ab>
					<s xml:lang="la" type="auto">Si ita placebat et necessarium videbatur famosos noxios aut venenatos pestilentesque traducere proscribereque libros et admonere lectores, necubi impingant in haereses, in res turpes et abominandas, in ipsos denique animae laqueos exitiales, non incipiendum sane fuerat ab illis viris, quibus fide orthodoxa, ecclesia christiana apostolicaque et catholica, scripturis denique catholicis nihil est antiquius, sacratius, preciosius et charius, sed a manipulo nebulonum, ab antichristianicis, a blasphemis sacrilegis et consceleratissimis dei et verbi eius contemptoribus, illusoribus, hostibus et persequtoribus ab Epicureis, qui negant animarum immortalitatem, qui ventrem pro deo colunt, diserte probrosa illa profundunt et haec serunt impia verba nescire se, an coeli inferive an angeli an diaboli sint praesentibus et certis, dum conceduntur, fruendum voluptatibus.</s>
					<s xml:lang="la" type="auto">Damnandi fuerant sacrilegi illi Simoniaci sive Chananaei, Ischariotici inquam, quibus venalis est Christus ipse, et quicquid excellens est in ecclesia.</s>
					<s xml:lang="la" type="auto">Damnandi fuerant et sunt impostores fumivendi, qui religionis specie per bullas multis simplicibus christianis turpiter imponunt.</s>
				</ab>
				<ab>
					<s xml:lang="la" type="auto">Damnandi fuerant turpes, obscoeni foedique libelli omni scatentes impuritate ac spurcitia.</s>
					<s xml:lang="la" type="auto">Ac miror valde, qui factum sit, ut, cum censor ille procul tot in Germania, in Gallia et in Anglia authores et libros viderit inveneritque, prope et quasi in sinu suo, in ipsa inquam sua illa Italia et quasi ob oculos versantes et in ipsis fere manibus suis volitatum non deprehenderit libellum bene Sodomitice et Amorrheice scriptum et a quodam Curtio Navo impressum anno domini 38. carminis illius Chananitici et Sodomitici titulus hic est: "Capitolo di messer Giovani della Casa sopra il Forno", nec arbitror probrosius nomini christiano et magis impurum in orbe extare carmen.</s>
					<s xml:lang="la" type="auto">Sileant modo spurcissimorum ethnicorum plus millies condemnata, exibilata et explosa Priapeia, unus nobis ingeniosus in arte Amorrhea Ioannes della Casa scribendo restituit rem.</s>
					<s xml:lang="la" type="auto">Unde sane merito ipsi parsum est ab isto nostro censore, quisquis tandem is sit, qui ipsos inter impuros commemorare noluit.</s>
				</ab>
				<ab>
					<s xml:lang="la" type="auto">Illud vero non solus ego miror, sed optimus quisque mecum magis admiratur illustrissimum Florentinorum principem Cosmam, bonarum literarum studiorumque et studiosorum Mecoenatem multorum literis celebratum, ineptos, barbaros et probrosos huiusmodi authores non compescere libellosque eorum non opprimere, quo minus prodeant in publicum.</s>
					<s xml:lang="la" type="auto">Etenim in fine libelli diserte appenditur: "In Florenza."</s>
					<s xml:lang="la" type="auto">Verum ignorat procul dubio bonus princeps audacem istorum hominum contumaciam et conatus nepharios.</s>
					<s xml:lang="la" type="auto">Neque enim dubium est non passurum, si sciat, ut tot boni, docti, honesti et pii Germaniae, Galliae, Angliae, adde et Italiae viri charta illa dentata Florentiae impressa damnentur non rei quidem leviculae, sed rei longe omnium probrosissimae, crimine inquam haereseos, ad quod s. Hieronymus nunquam bono viro tacendum existimavit, ut iam non commemorem ministrorum ecclesiae contumeliam omnino coniunctam esse cum piissimorum et potentissimorum principum amplissimarumque rerumpublicarum infamia.</s>
					<s xml:lang="la" type="auto">Unde utile mihi videretur, si admonerentur privatim boni viri in Italia, ne quidvis permittant rabiosis illis rabulis neve semper ad illa conniveant, quae aliquando plurimis plurimum incommodare poterunt.</s>
					<s xml:lang="la" type="auto">Vivit enim, qui iuste iudicat deus.</s>
					<s xml:lang="la" type="auto">Vive et vale, colendissime mi Vergeri.</s>
					<s xml:lang="la" type="auto">Ora pro nobis dominum, ut nostro benedicat ministerio sancto.</s>
					<s xml:lang="la" type="auto">Tiguri mense iunio anno domini 1553.</s>
				</ab>
				<ab>
					<s xml:lang="la" type="auto">Tuus Bullingerus.</s>
				</ab>
				<ab>
					<s xml:lang="la" type="auto">D. Petro Paulo Vergerio, colendissimo domino et fratri charissimo suo.</s>
				</ab>
			</div>
		</body>
	</text>
</TEI>