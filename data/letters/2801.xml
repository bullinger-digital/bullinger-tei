<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0"
	 xml:id="Brief_TUSTEP-0-26016"
	 n="2801">
	<teiHeader xml:lang="de">
		<fileDesc>
			<titleStmt>
				<title subtype="file">[Heinrich Bullinger] / Zürich AN [Alexander Vitrelinus], s.d. Januar 1556</title>
			</titleStmt>
			<publicationStmt>
				<address>
					<addrLine>TVZ Theologischer Verlag Zürich AG</addrLine>
					<addrLine>Badenerstrasse 73</addrLine>
					<addrLine>8004 Zürich</addrLine>
				</address>
			</publicationStmt>
			<seriesStmt>
				<title subtype="publication">Heinrich Bullinger Werke (Vorläufige Transkriptionen der HBBW-EditorInnen)</title>
				<biblScope type="volume">HBBW</biblScope>
				<biblScope type="page">4130/24</biblScope>
			</seriesStmt>
			<sourceDesc>
				<msDesc type="Brief" subtype="Kopie" xml:lang="la">
					<msIdentifier>
						<settlement ref="places.xml#587">Zürich</settlement>
						<institution>Staatsarchiv</institution>
						<idno type="Kopie">E II 342, 373 und E II 342, 308 ff.</idno>
						<repository ref="archives.xml#94">
							<name>Zürich StA</name>
							<note type="Hinweis">Kopie nach dem verlorenen Original</note>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
					</msIdentifier>
					<history><origin><p><date>17./18. Jh.</date></p></origin></history>
					<physDesc>
						<objectDesc/>
						<sealDesc>
							<seal><p>ohne Siegel</p></seal>
						</sealDesc>
					</physDesc>
					<msContents>
						<msItem>
							<author>Bullinger, Heinrich</author>
							<incipit>Reverendus ille noster D. Franciscus Lyssmanninus pietatis tuae literas nohis ostendit</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title subtype="Gedruckt">Wotschke BW, Polen, S. 37, Nr. 50</title>
							</bibl>
							<bibl type="Gedruckt">
								<title subtype="Gedruckt">Füssli, Cent. 82, 359-381</title>
							</bibl>
							<bibl type="Gedruckt">
								<title subtype="Gedruckt">Exemplum lit. (wie Brief an Cruciger vom gleichen Datum) Nr. 2 [siehe: HBBibl II 1021; Th. Wierzbowki, Bibliogr. Polonica II 1380 (Gd XL 2771: 2)]</title>
							</bibl>
							<bibl type="Literatur" subtype="Zitat">
								<title subtype="Literatur">A. Mühling: HB's europ. Kirchenpolitik 233</title>
							</bibl>
							<bibl type="Literatur" subtype="Erwähnung">
								<title subtype="Literatur">Wotschke, Lismanino 232</title>
							</bibl>
						</listBibl>
						<note type="Empfänger">= an die Polen Polen (Brüdergemeinde)</note>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<settlement ref="places.xml#197">Göttigen</settlement>
						<institution>Staatliches Archivlager</institution>
						<idno type="Kopie">Königsberg Staatsarchiv (Archivbestände Preussischer Kulturbesitz) HBA J 2</idno>
						<repository ref="archives.xml#42">
							<name>Göttigen StA</name>
							<note type="Mikrofilm">IRG</note>
							<note type="Hinweis">1556 Januar o.T.</note>
						</repository>
					</msIdentifier>
					<physDesc/>
				</msDesc>
				<msDesc type="Brief" subtype="Original" xml:lang="la">
					<msIdentifier>
						<settlement ref="places.xml#587">Zürich</settlement>
						<institution>Zentralbibliothek</institution>
						<idno type="Original">Ms S 86,80</idno>
						<repository ref="archives.xml#96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
					</msIdentifier>
					<physDesc/>
					<msContents>
						<msItem>
							<author>Bullinger, Heinrich</author>
							<textLang>la</textLang>
						</msItem>
					</msContents>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<settlement ref="places.xml#396">Prag</settlement>
						<institution>Staats-Zentralarchiv</institution>
						<idno type="Kopie">AUF X 49v-56v (Acta Unitatis Fratrum Bd. X, Nr. 7 d)</idno>
						<repository ref="archives.xml#75">
							<name>Prag StUA</name>
							<note type="Mikrofilm">IRG</note>
							<ref target="https://www.nacr.cz/en/"/>
						</repository>
					</msIdentifier>
					<physDesc/>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/2801">
				<correspAction type="sent">
					<persName ref="persons.xml#495" cert="low">
						<forename cert="low">Heinrich</forename>
						<surname cert="low">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
					</persName>
					<location cert="low">
						<settlement ref="places.xml#587">Zürich</settlement>
						<district ref="districts.xml#210">Zürich</district>
						<country ref="countries.xml#58">Schweiz</country>
						<geo>47.370093 8.544054</geo>
					</location>
					<date when="1556-01-00" cert="low"/>
				</correspAction>
				<correspAction type="received">
					<persName ref="persons.xml#3432" cert="low">
						<forename cert="low">Alexander</forename>
						<surname cert="low">Vitrelinus</surname>
						<addName type="main">Vitrelin (Witrelin), Alexander</addName>
						<note type="Person">= an die Polen // Polen (Brüdergemeinde)</note>
					</persName>
				</correspAction>
				<correspContext>
					<ref type="next_chronologically" target="files.xml#2820"/>
					<ref type="prev_chronologically" target="files.xml#2800"/>
					<ref type="next_correspondence" target="files.xml#2987"/>
					<ref type="prev_correspondence" target=""/>
					<ref type="next_correspondence_request" target=""/>
					<ref type="prev_correspondence_request" target=""/>
					<ref type="next_correspondence_reaction" target="files.xml#2987"/>
					<ref type="prev_correspondence_reaction" target=""/>
					<ref type="next_same_sender" target="files.xml#2820"/>
					<ref type="prev_same_sender" target="files.xml#2800"/>
					<ref type="next_same_addressee" target="files.xml#2987"/>
					<ref type="prev_same_addressee" target=""/>
					<ref type="next_with_sender_as_addressee" target="files.xml#2820"/>
					<ref type="prev_with_sender_as_addressee" target="files.xml#2800"/>
					<ref type="next_with_addressee_as_sender" target="files.xml#2987"/>
					<ref type="prev_with_addressee_as_sender" target=""/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile/>
	<text xml:lang="la">
		<body>
			<div>
				<ab>
					<s xml:lang="la" type="auto">S. D.</s>
					<s xml:lang="la" type="auto">Reverendus ille noster d. Franciscus Lyßmanninus pietatis tuae literas, optime Alexander, nobis ostendit, quibus tu quaestiones aliquot inserueras, postulans ut ad ea iudicia colligeret ecclesiarum.</s>
					<s xml:lang="la" type="auto">Quamquam vero ipse dominus Lyßmanninus melius explicare possit, quid de illis iudicent ministri ecclesiarum nostrarum, deinde et scripta nostra extent, quae de illis copiosius disserant, quo breviore compendio relegare poteramus, nolui tamen hac in re meam operam d. Lysmannino, fratri charissimo, tibi denique, domino meo colendissimo, negare.</s>
					<s xml:lang="la" type="auto">Tu interim benigne ea accipias a me, quae tumultuarie inter mea negotia in amici sinum effundo magis quam in aurem recito et annumero, hominis docti et exercitati in his alioqui.</s>
				</ab>
				<ab>
					<s xml:lang="la" type="auto">Principio interrogas, an Christus in utraque illa sua natura, sicuti quibusdam videatur, passus sit.</s>
					<s xml:lang="la" type="auto">Ego vero neque d. Musculum meum neque d. Andream Hyperium, singulares meos amicos, hoc unquam sensisse aut scripsisse arbitror, nisi forte hoc ecclesiastica quadam dicendi ratione, de qua mox, proposuerint.</s>
				</ab>
				<ab>
					<s xml:lang="la" type="auto">Constat ex scriptis evangelicis, propheticis et apostolicis Christum dominum nostrum duas habere naturas, divinam et humanam et has sic esse connexas aut unitas in unam personam, ut, quemadmodum naturae non sunt distrahendae in duas personas, ita vicissim illae ipsę non sint commiscendae aut confundendae, ut tertia quaedam ex utrisque commixta producatur atque confingatur, que neque divina plene neque humana sit, sed mixtum aut medium quiddam ex deo et homine.</s>
					<s xml:lang="la" type="auto">Etenim dominus noster Iesus Christus verus deus est, idem et homo verus, ac retinet quaelibet harum naturarum suam illam proprietatem salvam, illaesam atque impermixtam, ut idem Christus legatur cucifixus, passus et mortuus, sed secundum eam naturam, quae in ipso pati potuit et mori, immortalis interim et impassibilis idem ille permanserit, verum secundum illam naturam, quae in ipso est impassibilis et inconvertibilis.</s>
					<s xml:lang="la" type="auto">Quod quidem beatus apostolus Petrus significans apertissime: "Christus peccata nostra ipse pertulit", inquit, "in corpore suo super lignum, quo peccatis mortui iusticiae viveremus."</s>
					<s xml:lang="la" type="auto">Rursus idem apostolus: "Christus semel pro peccatis" inquit "passus est iustus pro iniustis, ut nos adduceret deo mortificatus quidem carne, vivificatus autem spiritu."</s>
					<s xml:lang="la" type="auto">Et iterum idem ille ait: "Cum itaque Christus passus sit pro nobis carne, vos quoque eadem cogitatione armemini."</s>
					<s xml:lang="la" type="auto">Non aliter de hoc ipso dogmate docuit nos sentire et divus Christi apostolus Paulus, qui dixit: "Postquam pueri commertium habent cum carne et sanguine et ipse similiter particeps factus est eorundem, ut per mortem aboleret eum, qui mortis habebat imperium" et reliqua.</s>
					<s xml:lang="la" type="auto">Non deflexerunt vel latum pilum a doctrina domini fideles Christi apostoli; nam ipse in evangelio dixit: "Ego pono animam meam pro ovibus eamque dabo redemptionem pro multis," item: "Panis, quem ego dabo, caro mea est, quam dabo pro mundi vita."</s>
				</ab>
				<ab>
					<s xml:lang="la" type="auto">Haec cum ita certo habeant et infinitis scripturae testimoniis communiri possint, apostolus Christi Paulus nihilominus dicit dominum gloriae esse crucifixum, non quod sentiret gloriosam filii deitatem in humanitate passam est, sed quod, qui crucifigebatur et dolores sentiebat in assumpta humana natura, non erat nudus homo, sed simul deus verus.</s>
					<s xml:lang="la" type="auto">Veteres ecclesiae doctores et ministri huiusmodi loqutionem, quod alibi legimus, deum nos suo redemisse sanguine, explicarunt per communicationem idiomatum, qua quidem alteri naturae propter unionem id tribuit, quod alterius proprium est.</s>
				</ab>
				<ab>
					<s xml:lang="la" type="auto">Omnia autem symbola veteris ecclesiae ad eum modum, quem iam paucis exposuimus, confiteri nos docuerunt, nec aliter iudicarunt veteres scripturarum interpretes et ecclesiarum dei pastores, quorum testimonia cum recitamus, ideo recitamus, ut appareat consensus vetustatis et quod nihil nos ex nobis ipsis confinxerimus.</s>
					<s xml:lang="la" type="auto">Neque vero illa aspernari aut reiici possunt, cum sint scripturae testimoniis illustrata et confirmata.</s>
				</ab>
				<ab>
					<s xml:lang="la" type="auto">Antiquissimus ille scriptor Tertullianus, quem sanctus Christi martyr Cyprianus, ut de ipso commemorat beatus Hyeronimus praeceptorem et magistrum appellabat, contra Praxeam disputans haereticum: "Adeo salva est," ait, "utriusque proprietas substantiae, ut et spiritus suas res egerit in illo, id est virtutes et opera et signa et caro passiones suas functa sit esuriens sub diabolo, sitiens sub Samaritide, flens Lazarum, anxia usque ad mortem, denique et mortua est.</s>
					<s xml:lang="la" type="auto">Quodsi tertium quid esset ex utroque confusum, ut electionum non tam distincta documenta paterent utriusque substantiae, sed et spiritus carnalia et caro spiritualia egisset ex translatione, ut neque carnalia neque spiritualia, sed tertiae alicuius confusione, imo aut sermo mortuus esset aut caro mortua non esset, si sermo fuisset conversus in carnem; aut caro enim immortalis fuisset aut sermo mortalis.</s>
					<s xml:lang="la" type="auto">Sed quia substantiae ambae in statu suo quaeque distinctae agebant, ideo illis et operae et exitus sui occurrunt etc.</s>
					<s xml:lang="la" type="auto">Elegantissima et alia huius generis de hoc negotio per consequentia ibidem circa finem libri leges.</s>
				</ab>
				<ab>
					<s xml:lang="la" type="auto">Vetustissimus Iconii episcopus Amphilochius apud S. Gelasium de utraque in Christo natura: "Noli," ait, "passiones carnis verbo impassibili applicare.</s>
					<s xml:lang="la" type="auto">Deus enim sum et homo haeretice, deus, sicuti profitentur miracula, homo sicut testantur passiones; quia ergo deus sum et homo, dic, quis passus est?</s>
					<s xml:lang="la" type="auto">Si deus passus est, dixisti blasphemiam; si vero caro passa est, tum non passioni applicas, cui iniicis quoque formidinem?</s>
					<s xml:lang="la" type="auto">Alio enim patiente alter non timet, et homine curcifixo deus non perturbatur?</s>
				</ab>
				<ab>
					<s xml:lang="la" type="auto">Beatus Athanasius ad Epictetum, Corinthiorum episcopum: "Propria sua faciebat dominus, quae propria erant corporis tamquam sua."</s>
					<s xml:lang="la" type="auto">Verbum incorporale denique caeso corpore a ministro, sicut ipse patiens dicebat: "Quid me caedis?"</s>
					<s xml:lang="la" type="auto">Ita impassibilis naturaliter dicebat: "Dorsum meum dedi ad verbera et faciem meam non averti ab ignominia sputorum."</s>
					<s xml:lang="la" type="auto">Quae enim humanitas patiebatur verbi, haec inhabitans verbum ad se referebat, ut nos deitatis verbi participes esse possimus.</s>
					<s xml:lang="la" type="auto">Et erat admirabile, quia ipse erat patiens et non patiens, propterea quia natura deus manens verbum est impassibile et ipse quidem incorporalis erat in corpore passibili, corpus autem habebat in se verbum impassibile destruens infirmitates ipsius corporis" et caetera.</s>
				</ab>
				<ab>
					<s xml:lang="la" type="auto">Sanctus Hyeronimus in expositione fidei suae ad Damasium: "Passus est", inquit, "dei filius non putative, sed vere omnia, quae scriptura testatur, id est esuriem, sitim, lassitudinem, dolorem, mortem et caetera huiusmodi secundum illud passus est, quod pati poterat, id est non secundum illam substantiam, quam assumpsit, sed secundum illam, quae assumpta est.</s>
					<s xml:lang="la" type="auto">Ipse enim dei filius secundum suam deitatem impassibilis est ut pater.</s>
					<s xml:lang="la" type="auto">Et quamvis propria persona filii, id est dei verbum suscepit passibilem hominem, ita tamen eius habitatione secundum suam substantiam deitas verbi nihil passa est, ut tota trinitas, quam impassibilem confiteri necesse est.</s>
					<s xml:lang="la" type="auto">Mortuus est ergo dei filius secundum scripturas iuxta illud, quod mori poterat" etc.</s>
				</ab>
				<ab>
					<s xml:lang="la" type="auto">Fidelissimus ecclesiae doctor beatus Augustinus in libro de agone Christi in haec verba scriptum reliquit: "Nec eos audiamus, qui dicunt: Si passus est, mutabilis est Christus, et si mutabilis est, creatura est, quia dei substantia non potest mutari.</s>
					<s xml:lang="la" type="auto">Cum quibus etiam nos dicimus et dei substantiam commutari non posse et creaturam esse mutabilem.</s>
					<s xml:lang="la" type="auto">Sed aliud est esse creaturam et aliud suscipere creaturam.</s>
					<s xml:lang="la" type="auto">Filius ergo unigenitus dei, qui est virtus et sapientia dei et verbum, per quod facta sunt omnia, quia immutari non potest omnino, suscepit humanam creaturam, quam lapsam erigere et inveteratam renovare dignatus est, neque in ea per passionem ipse in deterius commutatus est, sed eam potius per resurrectionem in melius commutavit.</s>
					<s xml:lang="la" type="auto">Nec propterea verbum patris, id est unicum dei filium, per quem facta sunt omnia, negandum est natum et passum esse pro nobis.</s>
					<s xml:lang="la" type="auto">Et martyres enim passos dicimus et mortuos propter regna coelorum, nec tamen in ea passione et morte animae ipsorum occisae sunt.</s>
					<s xml:lang="la" type="auto">Sicut ergo martyres passos et mortuos dicimus in corporibus, quae portabant, sine animarum interfectione et morte, sic filium dei passum et mortuum dicimus in homine, quem portabat, sine divinitatis aliqua commutatione vel morte.</s>
				</ab>
				<ab>
					<s xml:lang="la" type="auto">Leo episcopus Romanus ad Flavianum Constantinopolitanum episcopum: "Sicut deus", inquit, "non mutatur miseratione, ita homo non consumitur dignitate.</s>
					<s xml:lang="la" type="auto">Egit enim utraque forma cum alterius communione, quod proprium est, verbo scilicet operante, quod verbi est, et quod carnis est, carne exequente.</s>
					<s xml:lang="la" type="auto">Unum horum coruscat miraculis, alterum succumbit iniuriis.</s>
					<s xml:lang="la" type="auto">Et sicut verbum ab aequalitate paternae gloriae non recessit, ita caro naturam nostri generis non reliquit; unus enim idemque est, quod saepe dicendum est, vere dei filius et vere hominis filius."</s>
					<s xml:lang="la" type="auto">Et mox: Non eiusdem naturae est dicere: "Ego et pater unum sumus" et dicere: "Pater maior me est;" quamvis enim in domino Iesu Christo dei et hominis una persona sit, aliud tamen est, unde contumelia, aliud unde communis est gloria.</s>
					<s xml:lang="la" type="auto">De nostro enim ille est minor patre humanitas, de patre ille est aequalis cum patre divinitas.</s>
					<s xml:lang="la" type="auto">Propter hanc unitatem personae in utraque natura intelligendum, et filius hominis legitur descendisse de coelo, cum filius dei carnem de ea virgine, de qua est natus, assumpserit.</s>
					<s xml:lang="la" type="auto">Et rursus filius dei crucifixus dicitur et sepultus, cum haec non in divinitate ipsa, qua unigenitus, consempiternus et consubstantialis est patri, sed in naturae humanae infirmitate sit perpessus.</s>
					<s xml:lang="la" type="auto">Unde unigenitum filium dei crucifixum et sepultum omnes etiam in symbolo confitemur," et reliqua.</s>
				</ab>
				<ab>
					<s xml:lang="la" type="auto">Caeterum nimis molestus forte videor in tot testimoniis eidem rei pariformiter concorditerque exhibitis tam operose recitandis.</s>
					<s xml:lang="la" type="auto">Desino itaque et te ipsum relego ad literas beatorum pie et eleganter de hac causa contra haereses et haereticos pro orthodoxa fide script s. Extant tres dialogi doctissimi et maxime perspicui a beato Theodoreto, Cyri episcopo, editi, quorum primum inscribit: Immutabilis, secundum: Inconfusus, tertium: Impatibilis.</s>
					<s xml:lang="la" type="auto">Extant praeterea praestantissimi libri S.</s>
				</ab>
				<ab>
					<s xml:lang="la" type="auto">Vigilii martyris contra haereses, Nestorii maxime et Eutichis conscripti.</s>
					<s xml:lang="la" type="auto">Eiusdem generis libri vulgati sunt a beato Fulgentio, Rusponense episcopo Aphricano, item a beato Gelasio, Romanae ecclesiae pastore.</s>
					<s xml:lang="la" type="auto">Quodsi compendium horum omnium legere libeat, legas 3. lib. Ioannis Damasceni de orthodoxa fide, praesertim cap. 3. et vicinis.</s>
				</ab>
				<ab>
					<s xml:lang="la" type="auto">His praemissis facile est respondere ad eam quaestionem, qua interrogatur, an Christus sit dei filius etiam secundum hmanam naturam; nam quatenus ex Maria virgine natus est et humanam ex ipsa accepit substantiam, hominis non dei filius dicendus est.</s>
				</ab>
				<ab>
					<s xml:lang="la" type="auto">Quoniam vero dei filius, qui est ab aeterno, factus est in utere virginis per assumptionem humanae naturae hominis filius, verissime dixit ad virginem beatus dei nuncius: "Quod nascetur ex te, filius dei vocabitur."</s>
					<s xml:lang="la" type="auto">Cavendum autem in causa huius quaestionis, ne inclinemus ad eorum haeresim, qui aliquando tradiderunt humanam naturam a patre ex coelo descendisse in uterum virginis atque ita virginem transiisse magis quam ex ea natum esse.</s>
					<s xml:lang="la" type="auto">Cavendum praeterea, ne, dum veritatem humanae naturae referimus ad suam originem propriam, discerpamus personae unitatem negemusque illum propter assumptam ex virgine humanam naturam dei esse filium qui assumendo hominem, quod erat, non amisit, sed, quod non erat, factus est.</s>
					<s xml:lang="la" type="auto">Atque nunc idem et unus est deus et homo in utriusque naturae proprietate permanens.</s>
				</ab>
				<ab>
					<s xml:lang="la" type="auto">Nihil in his quoque novi adfero.</s>
					<s xml:lang="la" type="auto">Si enim in dogmatibus vel definitionibus ecclesiasticis ad verbum legimus: "Pater non assumpsit carnem neque spiritus sanctus, sed filius tantum, ut, qui erat in divinitate dei patris filius, ipse fieret in homine hominis naturis filius.</s>
					<s xml:lang="la" type="auto">Dei ergo filius factus est hominis filius, natus secundum veritatem naturae, ex homine hominis filius, ut veritas geniti non adoptione, non appellatione, sed in utraque nativitate filii nomen nascendo haberet et esset verus deus et verus homo, unus filius.</s>
					<s xml:lang="la" type="auto">Non ergo duos Christos neque duos filios fatemur, sed deum et hominem unum filium, quem propterea et unigentium dicimus, manentem in duabus substantiis, sicut ei naturae veritas contulit, non confusis naturis neque immixtis, sicut Timothiani volunt, sed societate unitis etc.</s>
				</ab>
				<ab>
					<s xml:lang="la" type="auto">Porro non oppugnamus illam propositionem, quae asserit Christum dominum mediatorem esse secundum utranque naturam, id est Christu, quatenus deus et homo est, mediatorem esse apud patrem.</s>
				</ab>
				<ab>
					<s xml:lang="la" type="auto">Memini quidem me alibi apud Augustinum legere: "Non per hoc mediator est, quod aequalis est patri; per hoc enim, quantum pater, tantum et ipse distat a nobis; ideo apostolus non ait unus mediator dei et hominum Christus, sed homo Christus Iesus.</s>
				</ab>
				<ab>
					<s xml:lang="la" type="auto">Per hoc ergo mediator, per quod homo inferior patre per quod nobis propinquior, superior nobis, per quod patri propinquior."</s>
				</ab>
				<ab>
					<s xml:lang="la" type="auto">Extant haec libro 2. contra Pelagium et Celsium de peccato originis cap. 28.</s>
					<s xml:lang="la" type="auto">Idem tamen libro de consensu evangelistarum primo cap. 35.: "Christus mediator dei et hominum dictus est, inter deum immortalem et hominem mortalem, deus et homo, reconcilians hominem deo, manens id, quod erat, factus, quod non erat."</s>
					<s xml:lang="la" type="auto">Nec alia scribit ad Laurentium in Enchiridio cap. 8.</s>
				</ab>
				<ab>
					<s xml:lang="la" type="auto">Certe S. Ioannes Chrysostomus explicans priorem Pauli ad Timotheum: "Homo," inquit, "purus mediator nunquam fieret penitus.</s>
					<s xml:lang="la" type="auto">Oportebat enim huiusmodi mediatorem cum deo colloqui; deus item solus mediator esse non posset, neque enim suscepissent eum hi, quorum mediator accederet.</s>
					<s xml:lang="la" type="auto">Proinde divino consilio verum caro factum est."</s>
					<s xml:lang="la" type="auto">Ephiphanius quoque, Salaminae Cypri episcopus, quem tantopere commendat beatus Hyeronimus in epistola contra Ioannem Hierosolymitanum in Ancorato suo, adducit haec apostoli verba: "Unus deus, unus etiam mediator dei et hominis, homo Christus Iesus," et subiungit: "Vides, quod hominem ipsum pronunciavit, sed non nudum, mediator enim dei et hominum est, quoniam in medio utrorumque est.</s>
					<s xml:lang="la" type="auto">Ad patrem quidem suum deus existens, natura genuinus genitus: ad homines vero homo naturalis, genuinus ex Maria citri viri semen genitus.</s>
					<s xml:lang="la" type="auto">Sic enim est mediator dei et hominum, deus existens et homo factus, non mutatus naturam, sed secundum utraque ad ambo medius existens.</s>
				</ab>
				<ab>
					<s xml:lang="la" type="auto">Doctrinam Serveti Hispani modis omnibus detestamur nec dubitamus omnes Serveto adhaerentes apertos appellare hostes filii dei domini Iesu Christi et syncerae religionis.</s>
					<s xml:lang="la" type="auto">Congessit hoc monstrum hominis multas haereses veteres et olim testimoniis verbi dei confutatas et damnatas et sanae rationi contrarias ac istas clancularia praedicatione per orbem sparsit et librariorum typis excusit atque evulgavit.</s>
					<s xml:lang="la" type="auto">Horret animus meus, quoties haeresium et blasphemiarum eius recordor, ac persuadeo mihi, si Sathanas ex inferis rediret et pro libidine sua orbi praedicaret, usurum multis Serveti Hispani loquutionibus.</s>
					<s xml:lang="la" type="auto">De quibus plura referet dominus Lysmanninus.</s>
				</ab>
				<ab>
					<s xml:lang="la" type="auto">Quotquot in hisce ecclesiis Christum et veram religionem annunciamus, blasphemum hominem et incurabilem, qui omnem institutionem risit et suggillavit, non inique capitis supplicio affectum esse existimamus, qui alioqui infirmum fide recipiendum esse cognoscimus et errantes reducendos in viam moderateque agendum cum seductis diligenter et fideliter docemus.</s>
					<s xml:lang="la" type="auto">Qui autem subversam volunt religionem et ecclesiam pessumdatam, faveant Servetanismo et plantent eum in populo aut laxent frena his, qui sitam impietatem extremam propagare student atque contendunt ideoque omnia simulare et dissimulare solent, donec scilicet gradum sibi ad altiora construant.</s>
				</ab>
				<ab>
					<s xml:lang="la" type="auto">De iustificatione audimus graves et odiosas esse concertationes inter Lutheranas, ut vocant, ecclesias.</s>
					<s xml:lang="la" type="auto">Nos per gratiam dei in nostris ecclesiis nihil dissidii aut altercationum habemus; retinemus autem doctrinam illam de iustificatione veterem, quam habuimus ab initio ac didicimus ex sanctis Christi domini apostolis et ex continuo tenore doctrinae ecclesiasticae ab antichristo aliquamdiu interpolatae atque interruptae.</s>
					<s xml:lang="la" type="auto">Docemus autem simpliciter hominem peccatorem gratia dei iustificari in Christo Iesu per solam fidem, ex qua deinceps consequantur opera iustitiae, ad quae praeparavit non deus, ut in eis ambularemus.</s>
				</ab>
				<ab>
					<s xml:lang="la" type="auto">Cum autem dicimus gratia dei nos iustificari, excludimus merita hominis iustificationemque referimus ad solum deum eiusque misericordiam et benevolentiam.</s>
					<s xml:lang="la" type="auto">Ita vero sentire nos docuit apostolus, qui ad Romanos dixit: "Non est distinctio; omnes enim peccaverunt ac destituuntur gloria dei, iustificantur autem gratis per illius gratiam:" Et idem ad Ephesios: "Gratia estis servati idque non ex vobis; dei donum est, ne quis glorietur."</s>
				</ab>
				<ab>
					<s xml:lang="la" type="auto">Idem ille ad Titum: "Non ex operibus iustitiae a nobis factae, sed secundum suam misericordiam nos salvos fecit," et iterum ad Timotheum: "Non secundum opera nostra, sed secundum suum propositum et gratiam salvos nos fecit."</s>
					<s xml:lang="la" type="auto">Porro per iustificare et iustificari, ne quis hic lucem desyderet, intelligimus absolvere a peccatis, a condemnatione adeoque, quod dici solet, a culpa et poena, recipi in gratiam, pro iusto haberi aut agnoscere etc.</s>
					<s xml:lang="la" type="auto">Nihil in hac interpretatione nostra indulgemus arbitrio.</s>
					<s xml:lang="la" type="auto">Rursus enim haec didicimus ex doctrina apostolica.</s>
					<s xml:lang="la" type="auto">Nam Paulus ad Romanos: "Iudicium," inquit, "ex uno ad condemnationem, donum autem ex multis delictis ad iustificationem."</s>
					<s xml:lang="la" type="auto">En opponit clare condemnationem - iustificationem.</s>
					<s xml:lang="la" type="auto">Ita in posteriore ad Corinthios: "Si ministerium condemnationis," ait, gloria est, multo magis excellit ministerium iustitiae in gloria."</s>
					<s xml:lang="la" type="auto">Et iterum idem ille ad Romanos: "Deus est," inquit, "qui iustificat; quis est, qui condemnet?"</s>
					<s xml:lang="la" type="auto">In Actis apostolorum 13. cap. et ad Romanos 4. cap. manifestissime iustificationem interpretatur per absolutionem vel remissionem peccatorum.</s>
					<s xml:lang="la" type="auto">Iustum inter alia vocat, cui deus peccata non imputat.</s>
					<s xml:lang="la" type="auto">Si ipsi loci legantur et expendantur, suppeditabunt uberem huius rei materiam et testimonia illustria.</s>
				</ab>
				<ab>
					<s xml:lang="la" type="auto">Neque enim sic argumentamur, ut quidam nos argumentari cavillantur.</s>
					<s xml:lang="la" type="auto">Alicubi usurpatur vocabulum iustificationis pro condonatione et peccatorum remissione atque acceptatione in gratiam; ergo in hac etiam causa.</s>
					<s xml:lang="la" type="auto">Addimus enim in hac ipsius causae tractatione apostolum sic usurpare et ita semetipsum declarare, ideoque non concludimus, quod dici solet, a baculo ad angulum.</s>
					<s xml:lang="la" type="auto">Iam vero ne videamur mysterium filii dei et nostrae redemptionis vel excludere vel non diserte exprimere vel tacendo maligne praeterire, modum iustificationis clarissime exponimus ac dicimus gratia dei in Christo nos iustificari.</s>
					<s xml:lang="la" type="auto">Misertus est nostri deus favore et dilectione gratuita, quod ad nos quidem attinet; sed filius iustitiae interim eius satisfecit expiando peccata nostra in cruce, in qua et mortuus est.</s>
					<s xml:lang="la" type="auto">Propter Christum ergo diligit nos pater, propter Christi incarnationem, oblationem et obedientiam condonat nobis pater peccata, ita inquam, ut peccata nostra nobis non imputet et pro iustis, purgatis expiatisque sanguine Christi habeat, imo et iustitiam obedientiamque filii nobis imputet pro nostra iustitia.</s>
					<s xml:lang="la" type="auto">Addimus hic nos sola fide ista recipere eaque de causa apostolicam doctrinam testari homines peccatores sola fide absque lege iustificari.</s>
					<s xml:lang="la" type="auto">Iterum vero ista verbotim<note xml:id="fn1" type="footnote" n="1">wörtlich; vgl. <hi>Hoven</hi> 378.</note> didicimus ex doctrina apostolica et certo scimus non modo vera esse, sed et irrefragibilia.</s>
					<s xml:lang="la" type="auto">Atque huius rei vel modicum exhibebimus gustum.</s>
				</ab>
				<ab>
					<s xml:lang="la" type="auto">Paulus ad Ephesios dicit: "Deus praedestinavit nos, ut adoptaret in filios per Iesum Christum, in sese iuxta beneplacitum voluntatis suae, ut laudetur gloria gratiae suae, qua charos nos reddidit per dilectum, in quo habemus redemptionem per sanguinem ipsius, remissionem peccatorum" et reliqua, quae sequuntur in cap. 1.</s>
					<s xml:lang="la" type="auto">Idem ad Romanos: 'iustificamur,' inquit, 'peccatores gratis per illius gratiam, per redemptionem in Christo Iesu, quem proposuit deus propiciatorem, per fidem in eius sanguine'" etc.</s>
				</ab>
				<ab>
					<s xml:lang="la" type="auto">Copiosiora tradit apostolus ad Hebraeos cap. 9. et 10., nec discrepat ab hac doctrina beatus Petrus, sic et claret in Actis cap. 15. et in epistola 2. cap. dicit: "Christus peccata nostra ipse pertulit in corpore suo super lignum, quo peccatis mortui iustitiae viveremus," et in 1. capite: "Redempti estis non argento aut auro, sed pretioso sanguine velut agni immaculati" et reliqua.</s>
					<s xml:lang="la" type="auto">Iterum vero vas electionis Paulus: "Quod lex praestare non potuit per imbecillitatem carnis, hoc deus proprio filio in carnem misso, in similitudine carnis peccatricis praestitit ac per peccatum (nimirum per piacularem hostiam) condemnavit peccatum in carne, ut iustificatio legis impleretur in nobis, quia non ambulamus secundum carnem, sed secundum spiritum."</s>
					<s xml:lang="la" type="auto">Et iterum: "Christus Iesus factus est nobis a deo sapientia, iustitia, sanctificatio et redemptio, ut, quemadmodum scriptum est, qui gloriatur, in domino glorietur."</s>
					<s xml:lang="la" type="auto">Idem rursus: "Deus erat in Christo mundum sibi reconcilians ac non imputans eis peccata ipsorum."</s>
					<s xml:lang="la" type="auto">In 4. autem capite ad Romanos usque ad fastidium ingerit, repetit et inculcat fidem nobis imputari pro iustitia.</s>
					<s xml:lang="la" type="auto">Ubi etiam explicat, qualis sit ea fides, quae videlicet credit Christum pro peccatis nostris mortuum esse et propter iustificationem nostram ex mortuis excitatum.</s>
					<s xml:lang="la" type="auto">Deus ergo illud nobis imputat pro iustitia, quod Christus purgavit et expiavit nos, deinde vitam et iustitiam suam nobis contulit.</s>
				</ab>
				<ab>
					<s xml:lang="la" type="auto">Unum alibi dicit Paulus: Vivo iam non ego, sed vivit in me Christus; vitam autem, quam nunc vivo in carne, per fidem vivo filii dei, qui et dilexit me et tradidit semetipsum pro me."</s>
				</ab>
				<ab>
					<s xml:lang="la" type="auto">Idem apostolus coram Agrippa causam suam agens diserte dicit fide nos dei beneficia recipere.</s>
					<s xml:lang="la" type="auto">Idem dicit Petrus apud Cornelium in ecclesia gentium.</s>
					<s xml:lang="la" type="auto">Idem testatur historia evangelica, in qua toties repetitur: "Credisne, potesne credere me hoc facere posse?</s>
					<s xml:lang="la" type="auto">Tantum crede et bene habebit res."</s>
					<s xml:lang="la" type="auto">Ideo nihil consequuti sunt, quia nihil crediderunt.</s>
					<s xml:lang="la" type="auto">Propterea Paulus diserte dicit fide, non operibus nos iustificari.</s>
					<s xml:lang="la" type="auto">Dixerunt hoc et sancti patres, praecipue beatus Augustinus in causa Pelagiana, in qua toties inculcat nullo merito, sed mera gratia dei propter mediatorem Christum per fidem salvari peccatores.</s>
				</ab>
				<ab>
					<s xml:lang="la" type="auto">Quam simplicitatem et synceritatem doctrinae censemus omnino servandam esse in ecclesia, utpote quae testificata est tam disertis scripturae testimoniis et semper propagata in ecclesia, donec antichristus, qui omnia alia corrupit salutaria, etiam hanc saluberrimam iustificationis doctrinam obscuravit et proculcavit pedibus.</s>
					<s xml:lang="la" type="auto">Operatur autem fidelis opera bona, quae in doctrina iustificationis non sunt praetereunda, ita tamen ne quid his tribuatur, quod scriptura non tribuit, et necubi opera obscurent meritum passionis domini nostri Iesu Christi.</s>
					<s xml:lang="la" type="auto">Verum frustra forte de his tam prolixe disputo, cum non ita pridem hac de causa ediderim lib. 4, sicuti d. Lysmanninus referre poterit.</s>
				</ab>
				<ab>
					<s xml:lang="la" type="auto">Caeterum, si ne his quidem quibusdam satisfeci, quin ipsi urgere pergant, quid sentiam de iustificatione Osiandrica substantiali, non imputativa, respondeo me Osiandri nihil legisse nisi propositiones quasdam editas et disputatas Regiomonte in Prussia 24. octobris anno domini 1550.</s>
					<s xml:lang="la" type="auto">Istae vero tunc usque adeo videbantur esse intricatae, obscurae et affectatę et nulla necessitate aut nullo cum fructu disputand susceptae, ut ab initio protinus inceperim abhorrere ab huiusmodi tractatione iustificationis, quam et metuebamturbas daturam maximas, quas et mox insequutas esse indicarunt, qui scripserunt nobis de contentionibus acerrimis, de proscriptionibus, de excommunicationibus, de tractationibus per synodos et retractationibus, de odiis et conviciis manifestisque iniuriis.</s>
					<s xml:lang="la" type="auto">Quid vero necesse erat Osiandrum involvere rem usque adeo claram et orthodoxe traditam disputationibus tam intricatis et affectatis?</s>
					<s xml:lang="la" type="auto">Quid necesse erat novas loquendi formas fingere et his ecclesiarum concordiam dissolvere et tot conscientas divexare et tantum non dubias reddere?</s>
					<s xml:lang="la" type="auto">Quare non servata est apostolica loquutio deum non imputare nobis peccata nostra, imputare autem fidem pro iustitia?</s>
					<s xml:lang="la" type="auto">Quare in odiosam disputationem protracta est haec simplicitas, cur in medium prolata disputatio de substantiali iustitia, de essentiali, de abstracta, de concreta, de inhaerente et accedente iustitia?</s>
				</ab>
				<ab>
					<s xml:lang="la" type="auto">Quare in odiosam disputationem protracta est haec simplicitas, cur in medium prolata disputatio de substantiali iustitia, de essentiali, de abstracta, de concreta, de inhaerente et accedente iustitia?</s>
					<s xml:lang="la" type="auto">Videntur haec petita esse non ex apostolorum simplici doctrina, sed ex philosophorum ambitiosa et impexa garrulitate.</s>
					<s xml:lang="la" type="auto">Interim in hunc ordinem non referimus vocabulum homousii, quod d. Augustinus contra Maximianum, Arrianorum episcopum, disputans ex scripturis manifeste derivat, quod et nos aliquando contra Cochlaeum fecimus.</s>
					<s xml:lang="la" type="auto">Et ne quid hic dissimulem, videtur mihi haec pestifera disceptatio aut altercatio non sine magna dei ira et vindicta istas pervasisse ecclesias.</s>
					<s xml:lang="la" type="auto">Convenit hactenus omnibus ecclesiis, ut vocant, Lutheranis in articulo iustificationis, id quod ubique et apud omnes depraedicarunt.</s>
					<s xml:lang="la" type="auto">At de repente in hoc ipso articulo ille ipse allata loquutione exotica et vocabulo immixto philosophico turbam movet et concordiam discindit, qui non inter postremos olim erat defensores substantialis in pane corporis Christi praesentiae.</s>
					<s xml:lang="la" type="auto">Vetus quidem ecclesia ad octingentos prope annos ignoravit disputationes de substantiali corporalique in pane corporis Christi praesentia; sacramentum appellabant et mysterium, et de sacramento loquebantur sacramentaliter.</s>
					<s xml:lang="la" type="auto">Satis erat praeterea confiteri et credere dei filium suam veram nobis coenam proponere in cibum vitae ęternae et recipi illam a nobis spiritualiter per fidem ac ita vivificare.</s>
					<s xml:lang="la" type="auto">Posteris autem philosophastris hoc non satisfaciebat; nam intricate de sacramento disputare ceperunt.</s>
					<s xml:lang="la" type="auto">Duravit ea disputatio, ut minimum dicam, per annos centum et amplius, quinimo non satis erat corporalis et substantialis decreta in conciliis Turonensi, Vercellensi, Romanis et aliis praesentia corporis Christi in pane, nisi Innocentius adderet quintam quandam essentiam, id est transsubstantiationem.</s>
					<s xml:lang="la" type="auto">Quid vero necesse erat in tanta luce et simplicitate doctrinae evangelicae et apostolicae invehere sententias usque adeo prodigiosas?</s>
					<s xml:lang="la" type="auto">Progressi sunt ulterius; nam error errorem trahit: disputarunt de accidentibus sive subiecto, subsistentibus, de corpore Christi, quod simul et semel subsistat in locis pluribus.</s>
					<s xml:lang="la" type="auto">Quis in his non agnoscat phrases apostolicas, scilicet.</s>
					<s xml:lang="la" type="auto">Quid vero vanitatis et ineptiae omiserunt miseri?</s>
					<s xml:lang="la" type="auto">Pudet me plura referre.</s>
					<s xml:lang="la" type="auto">At cum viri boni, pii et docti prodigiosas illas doctrinas oppugnare cepissent moderate rationibus et scripturis evidentissimis in medium propositis, eruperunt de repente Lutherani et inter primos Osiander ac plus quam morose et imperiose urserunt substantialem illam praesentiam, quam primitiva ecclesia ignoravit.</s>
					<s xml:lang="la" type="auto">Praeterea, si quis uteretur vocabulis in veteri ecclesia usurpatis spiritualiter, mystice, significative, sacramentaliter, conclamarunt isti.</s>
					<s xml:lang="la" type="auto">Hi sunt novi et coelestes prophetae, homines prophani et sacramentarii, qui nuda constituunt signa et Christum salutarem cibum auferunt a coena fidelium.</s>
					<s xml:lang="la" type="auto">Neque profuit ulla excusatio apud hos, quamcumque tandem viri boni afferrent ac testarentur se non auferre pabulum vitae, se non negare omnem Christi praesentiam, se non nuda signa comminisci, sed veterem modo velle simplicitatem reducere et ea ab illa rescindere, quae ex philosophia erant petita.</s>
					<s xml:lang="la" type="auto">Nihilominus urgent isti substantialem et corporalem adeoque carnalem praesentiam adiicientes, non tamen ut in loco, non qualitative, non quantitative<note xml:id="fn2" type="footnote" n="2">Vgl. den lutherischen Konkordienvorschlag von 1529: <hi>Köhler,</hi> ZL II 337!</note>.</s>
					<s xml:lang="la" type="auto">Ex qua vero schola apostolica prodierunt nobis haec vocabula?</s>
					<s xml:lang="la" type="auto">Quis nesciat illa a sophystis esse petita et illa communia haberi cum papistis?</s>
					<s xml:lang="la" type="auto">Haec, scilicet substantialis, doctrina discidit ecclesiam et seiungit etiam hodie scismate infelicissimo ecclesias sanguine Christi paratas.</s>
					<s xml:lang="la" type="auto">Discidisse ergo mihi videtur eadem illa substantialis disputatio in vindictam et illas ecclesias, quae in iustificationis causa concordes alioqui esse videbantur.</s>
					<s xml:lang="la" type="auto">Ac vident hae nunc, nisi videre nihil velint, rebus suis consuli non posse nisi e medio tollantur philosophicae phrases, revocetur simplicitas apostolica ac veteris ecclesiae.</s>
					<s xml:lang="la" type="auto">Discant ergo ex hoc suo exemplo, quod ipsis, si velint, in bonum proposuit dominus, ut et in contentione sacramentaria calcent, quod sophistae agglutinarunt ex deceptrice et iurgatrice philosophia, et redeant ad primam simplicitatem et puritatem.</s>
					<s xml:lang="la" type="auto">Ita enim et Zvinglianae, quas vocant, et Lutheranae ecclesiae sancta et perenni conglutinabuntur concordia.</s>
					<s xml:lang="la" type="auto">Quod praestet nobis Christus, qui coenam instituit ad fovendam concordiam.</s>
					<s xml:lang="la" type="auto">Vale.</s>
				</ab>
				<ab>
					<s xml:lang="la" type="auto">Mense ianuario 1556.</s>
				</ab>
				<ab>
					<s xml:lang="la" type="auto">H[einrychus] Bullingerus, Tigurinae ecclesiae minister.</s>
				</ab>
				<ab>
					<note type="address">[Adresse]</note>
				</ab>
			</div>
		</body>
	</text>
</TEI>