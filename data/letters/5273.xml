<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-32056" n="5273">
	<teiHeader xml:lang="de">
		<fileDesc>
			<titleStmt>
				<title subtype="file">Theodor Beza / [Orléans] AN [Heinrich Bullinger], 12. April 1562</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">unbekannt</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1580]</biblScope>
				<biblScope type="page">5979/67</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Kopie" xml:lang="la">
					<msIdentifier>
						<settlement ref="place#587">Zürich</settlement>
						<institution>Zentralbibliothek</institution>
						<idno type="Kopie">Ms S 104,49</idno>
						<repository ref="archive#96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
					</msIdentifier>
					<physDesc/>
					<msContents>
						<msItem>
							<incipit>Quae abhinc annum fuerint Gallicarum Ecclesiarum incrementa</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>C.O. XIX, S. 387ff, Nr. 3772</title>
							</bibl>
							<bibl type="Gedruckt">
								<title>Baum, Beza II, App. p. 178</title>
							</bibl>
							<bibl type="Gedruckt">
								<title>Beza, Korr 4, 82-86, Nr. 249</title>
							</bibl>
							<bibl type="Literatur">
								<title>Erw. A. Mühling, HB's europ. Kirchenpolitik 217</title>
							</bibl>
						</listBibl>
						<note type="Allgemein">Mehrere Empfänger</note>
						<note type="Empfänger">Zürcher und Berner Geistliche</note>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<settlement ref="place#41">Bern</settlement>
						<institution>Burgerbibliothek</institution>
						<idno type="Kopie">Ms 122, S. 71</idno>
						<repository ref="archive#12">
							<name>Bern BB</name>
							<ref target="https://www.burgerbib.ch/de"/>
						</repository>
					</msIdentifier>
					<physDesc/>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<settlement ref="place#339">Neuenburg</settlement>
						<institution>Bibliothèque des Pasteurs</institution>
						<idno type="Kopie">portef. 2, liasse 2, N. 18</idno>
						<repository ref="archive#65">
							<name>Neuenburg BP</name>
							<note type="Xeroxkopie">IRG</note>
							<note type="Mikrofilm">IRG</note>
							<ref target="http://bpun.unine.ch/"/>
						</repository>
					</msIdentifier>
					<physDesc/>
					<msContents>
						<msItem>
							<author>[Farel, Guillaume]</author>
							<textLang>la</textLang>
						</msItem>
					</msContents>
				</msDesc>
				<msDesc type="Brief" subtype="Teilkopie" xml:lang="la">
					<msIdentifier>
						<settlement ref="place#492">Strassburg</settlement>
						<institution>National- und Universitätsbibliothek</institution>
						<idno type="Teilkopie">Ms 694 = Th.B. 35, 29</idno>
						<repository ref="archive#81">
							<name>Strassburg BNU</name>
							<ref target="https://www.bnu.fr/fr"/>
						</repository>
					</msIdentifier>
					<physDesc/>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<settlement ref="place#587">Zürich</settlement>
						<institution>Zentralbibliothek</institution>
						<idno type="Kopie">Ms B 54, 148-164</idno>
						<repository ref="archive#96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
					</msIdentifier>
					<physDesc/>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<settlement ref="place#587">Zürich</settlement>
						<institution>Zentralbibliothek</institution>
						<idno type="Kopie">Ms F 14 (Wickiana 3), 171v-183v</idno>
						<repository ref="archive#96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
					</msIdentifier>
					<physDesc/>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/5273">
				<correspAction type="sent">
					<persName ref="person#890" cert="high">
						<forename cert="high">Theodor</forename>
						<surname cert="high">Beza</surname>
						<addName type="main">de Bèze (Beza), Théodor</addName>
						<graphic type="portrait" url="portraits/876_Beza_Theodor.jpg"/>
						<ref type="wikipedia" target="https://de.wikipedia.org/wiki/Th%C3%A9odore_de_B%C3%A8ze"/>
					</persName>
					<place source="#367" cert="high">
						<settlement>Orléans</settlement>
						<district>Metropolitanes Frankreich</district>
						<country>Frankreich</country>
						<geo>47.9027336 1.9086066</geo>
					</place>
					<date when="1562-04-12" cert="low"/>
				</correspAction>
				<correspAction type="received">
					<persName ref="person#495" cert="low">
						<forename cert="low">Heinrich</forename>
						<surname cert="low">Bullinger</surname>
						<note type="Person">Zürcher und Berner Geistliche</note>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
					</persName>
				</correspAction>
				<correspContext>
					<ref type="next_chronologically" target="files.xml#5274"/>
					<ref type="prev_chronologically" target="files.xml#5272"/>
					<ref type="next_correspondence" target="files.xml#5338"/>
					<ref type="prev_correspondence" target="files.xml#5199"/>
					<ref type="next_correspondence_request" target="files.xml#5447"/>
					<ref type="prev_correspondence_request" target="files.xml#5199"/>
					<ref type="next_correspondence_reaction" target="files.xml#5338"/>
					<ref type="prev_correspondence_reaction" target="files.xml#5073"/>
					<ref type="next_same_sender" target="files.xml#5447"/>
					<ref type="prev_same_sender" target="files.xml#5199"/>
					<ref type="next_same_addressee" target="files.xml#5280"/>
					<ref type="prev_same_addressee" target="files.xml#5270"/>
					<ref type="next_with_sender_as_addressee" target="files.xml#5447"/>
					<ref type="prev_with_sender_as_addressee" target="files.xml#5199"/>
					<ref type="next_with_addressee_as_sender" target="files.xml#5280"/>
					<ref type="prev_with_addressee_as_sender" target="files.xml#5270"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile/>
	<text xml:lang="la">
		<body>
			<div>
				<p>
					<s xml:lang="la" type="auto">S.</s>
					<s xml:lang="la" type="auto">Quae abhinc annum fuerint Gallicarum ecclesiarum incrementa, et quam feliciter sub regulo nostro, quem speramus alterum Iosiam fore, coeperimus respirare, iam pridem cognoscere potuistis, fratres in domino carissimi.</s>
					<s xml:lang="la" type="auto">Huic porro progressui Satanam invidisse ac proinde nunc imum Acheronta fidelium suorum ministrorum opera commovisse, minime mirum est.</s>
					<s xml:lang="la" type="auto">Sed tamen operae pretium est, ut rem totam cognoscatis.</s>
				</p>
				<p>
					<s xml:lang="la" type="auto">In ipso colloquio Possiaceno (quod praecipue Lotharingii cardinalis non tam astu quam impudenti audacia dissipatum est) coeperunt veritatis hostes alioqui inter se inimicissimi Herodis et Pilati exemplo esse concordes et de crucifigendo Christo deliberare, quumque viderent maiorem esse in aula piorum procerum autoritatem, quam ut statim id possent obtinere, ad suas descenderunt artes.</s>
					<s xml:lang="la" type="auto">Itaque alii Lotharingiam versus abierunt Germanos obiecta Augustana confessione tanquam larva vel in partes suas pertracturi (quum ipsi interea nihil minus quam religionem curent) vel nobiscum commissuri; alii vero domi et in ipsis regni penetralibus ac praesertim Lutetiae pecuniam, amicos, vires denique omnibus modis sibi coeperunt comparare; neque enim dubium est, quin cum caeteris omnibus se coniunxerint.</s>
					<s xml:lang="la" type="auto">Haec omnia difficile non fuit perspicere atque adeo multis indiciis deprehendere, sed cavere non item, quoniam ii, quorum praecipue intererat (ut nostis filios huius seculi prudentiores esse filiis lucis), nunquam eo potuerunt adduci, ut in cognoscendis rebus dubiis eam diligentiam, qua opus erat, adhiberent.</s>
				</p>
				<p>
					<s xml:lang="la" type="auto">Itaque promulgato edicto, quo nobis qualiscunque libertas conceditur, tutos esse fore sunt arbitrati.</s>
					<s xml:lang="la" type="auto">Deinde hoc etiam accessit incommodum, quod is, cuius autoritate caeteri necessario nitebantur, fascinatus hostium ludificationibus post longam dissimulationem tandem in eorum castra repente transiit neque id fecisse contentus prius destitit, quam pios proceres ex aula eiiceret.</s>
					<s xml:lang="la" type="auto">Sequutus est deinde Condensis principis morbus, qui et ipse quum cuperet ad tempus domum secedere, ecce mox sese tota coniuratio patefecit.</s>
				</p>
				<p>
					<s xml:lang="la" type="auto">Nam evocatus in aulam Guisianus quasi mortes et exitia secum trahens primo impetu Vassiensem ecclesiam invadit.</s>
					<s xml:lang="la" type="auto">Est autem Vassiorum oppidulum non procul Joinvilla, Guisianorum patria, iam pridem pietatis in illis regionibus nomine valde celebre ac proinde Guisianis invisum.</s>
					<s xml:lang="la" type="auto">Hic ergo primum sese effudit illorum impetus idque tanta cum rabie, ut vix ullum unquam editum similis crudelitatis sit exemplum, sicuti ex vera rei gestae historia cognoscetis.</s>
				</p>
				<p>
					<s xml:lang="la" type="auto">Huius crudelitatis nuncius additis minis, quae praeter similem saevitiam nihil spirabant, sicut animos hostium inflavit, ita etiam nostros expergefecit, ut de remedio cogitarent.</s>
					<s xml:lang="la" type="auto">Evocati sunt igitur vicini nobiles, aderatque forte in urbe Condensis domum properans cum uxore praegnante, qui frustra omnia expertus, ut Guisianus alio itinere in aulam inermis iret, tandem eo est adductus, ut, quo die et momento ille in urbem armatus ingressus est, eodem et ipse armatus coacto repente circiter trecentorum nobilium comitatu in concionem sit progressus.</s>
				</p>
				<p>
					<s xml:lang="la" type="auto">Ab eo die in urbe omnia castris potius quam civitati similia fuerunt.</s>
					<s xml:lang="la" type="auto">Tandem venit Navarrenus, qui reginae iussu iuberet utrinque arma deponi.</s>
				</p>
				<p>
					<s xml:lang="la" type="auto">Quorsum haec tenderent, nemo erat hic qui ignoraret.</s>
					<s xml:lang="la" type="auto">Condensi certis de causis non placuit hoc exspectare mandatum, itaque ex urbe excessimus ad unius diei iter.</s>
					<s xml:lang="la" type="auto">Ibi sese nobiscum coniunxit Amiraldus.</s>
				</p>
				<p>
					<s xml:lang="la" type="auto">Mox quoque aliae accesserunt copiae, dum exspectamus ut Guisianus et ipse discederet.</s>
				</p>
				<p>
					<s xml:lang="la" type="auto">Ac discessit ille quidem, sed armatus recta ad regem et reginam, contra eorum mandatum.</s>
					<s xml:lang="la" type="auto">Et quidem praesidio in urbe sub nomine cardinalis Borbonii gubernatoris comparato.</s>
					<s xml:lang="la" type="auto">Hoc facturum Guisianum (quod maximi erat momenti) difficile non erat prospicere, nec etiam cavere, quum nihilo essemus eo inferiores, sed ausim dicere fatale hic quiddam accidisse, cuius adhuc exitum exspecto.</s>
					<s xml:lang="la" type="auto">Nos accepto captivi regis nuncio (neque enim aliud est quam miserrima captivitas quam etiam rex cum lacrymis testatus est), urbem versus regressi ut Sequanam traiiceremus, ad oppidum quod Clodoaldi pontem vocant, maximam in urbe trepidationem excitavimus, quoniam ad duo equitum millia in armis habebamus, nec trepidantem urbem occupare difficile videbatur.</s>
					<s xml:lang="la" type="auto">Sed aliud ducum consilium erat.</s>
				</p>
				<p>
					<s xml:lang="la" type="auto">Nam a Clodoaldi ponte repente maximis itineribus Aureliam pervenimus, ita quidem opportune, ut nondum ingresso hostium praesidio, quod eo mittebatur, sine caede et ullo tumultu fuerimus a fratribus, non sine magna gratulatione et clarissimo psalmorum iubilo intromissi: ubi nunc quoque haeremus et equitum peditumque copias omni ex parte cogimus.</s>
					<s xml:lang="la" type="auto">Hostibus interea nihil potius fuit, quam Parisiensem ecclesiam, conculcatis regiis edictis, dissipare.</s>
					<s xml:lang="la" type="auto">Ubi nullus dies praeterit, quin plebs furiosa inauditae saevitiae exempla, praeeunte imprimis impurissimo Conestabili, exerceat.</s>
					<s xml:lang="la" type="auto">Reliqui vero coniurati, ut omnibus persuadeant captivum regem non esse, passim illum cum matre et fratre circumvehunt et ostentant.</s>
				</p>
				<p>
					<s xml:lang="la" type="auto">Et ita sunt miseri principes, ut secum hoc etiam malum dissimulare cogantur, atque adeo saevissimae nostrorum proscriptioni subscribere.</s>
					<s xml:lang="la" type="auto">Haec igitur nostra nunc est omnium conditio.</s>
				</p>
				<p>
					<s xml:lang="la" type="auto">Quis sit futurus exitus ille novit cuius causam una cum publica libertate et regni salute defendimus.</s>
					<s xml:lang="la" type="auto">Caeterum quum ex quibusdam cognovissemus, istuc esse missos, qui vanissima mendacia spargerent, et militem adversum nos cogant, noluimus iustae causae et officio nostro deesse.</s>
					<s xml:lang="la" type="auto">Itaque vos obtestamur in nomine domini, ut nobis, de quibus merito dubitare non potestis, fidem potius habeatis, quam istorum calumniis.</s>
					<s xml:lang="la" type="auto">Neque est cur vos commoveat regis et reginae nomen aut sigillum.</s>
				</p>
				<p>
					<s xml:lang="la" type="auto">Quid non enim illi a captivo puero, et matre femina extorquebunt?</s>
					<s xml:lang="la" type="auto">Sed vivit dominus nostrae innocentiae vindex.</s>
					<s xml:lang="la" type="auto">Quid autem petamus, ex eo intelligetis qui ad vos hanc ipsam ob causam proficiscitur.</s>
					<s xml:lang="la" type="auto">Si qua sunt viscera misericordiae, fratres, adiuvate infinitam fratrum multitudinem, quibuscunque modis potestis, et impedite ne perditis nobis via ad vos usque crudelissimis latronibus patefiat.</s>
				</p>
				<p>
					<s xml:lang="la" type="auto">Bene valete, fratres plurimum observandi, et pro nobis assidue clementissimum patrem interpellate.</s>
					<s xml:lang="la" type="auto">Aureliae 12. aprilis 1562.</s>
				</p>
				<p>
					<s xml:lang="la" type="auto">Vester Theodorus Beza.</s>
				</p>
				<p>
					<s xml:lang="la" type="auto">Omiseram indignum facinus.</s>
				</p>
				<p>
					<s xml:lang="la" type="auto">Condensis principis uxor praegnans, dum profecto marito ad suos revertitur, ecce rusticorum manus principis filium circiter novem annos natum in equo insedentem lapidibus adgreditur, et duos ex eius comitatu vulnerat.</s>
					<s xml:lang="la" type="auto">Mater filii periculo ita fuit perculsa, ut eo ipso die immaturo partu gemellos sit enixa; vivit tamen uterque, et puerpera satis bene habet.</s>
					<s xml:lang="la" type="auto">Sed hinc coniicite, quousque progressa sit hostium rabies et quantopere necesse sit eam retundi, quum expressis edictis regiis nitamur.</s>
				</p>
			</div>
		</body>
	</text>
</TEI>