<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0"
	 xml:id="Brief_TUSTEP-0-26191"
	 n="3038">
	<teiHeader xml:lang="de">
		<fileDesc>
			<titleStmt>
				<title subtype="file">Friedrich von Salis / [Chur] AN Heinrich Bullinger / [Zürich], 22. Oktober 1556</title>
			</titleStmt>
			<publicationStmt>
				<address>
					<addrLine>TVZ Theologischer Verlag Zürich AG</addrLine>
					<addrLine>Badenerstrasse 73</addrLine>
					<addrLine>8004 Zürich</addrLine>
				</address>
			</publicationStmt>
			<seriesStmt>
				<title subtype="publication">Heinrich Bullinger Werke (Vorläufige Transkriptionen der HBBW-EditorInnen)</title>
				<biblScope type="volume">HBBW</biblScope>
				<biblScope type="page">4388/282</biblScope>
			</seriesStmt>
			<sourceDesc>
				<msDesc type="Brief" subtype="Autograph (Entwurf)" xml:lang="la">
					<msIdentifier>
						<settlement ref="places.xml#98">Chur</settlement>
						<institution>Staatsarchiv</institution>
						<idno type="Autograph (Entwurf)">Ms B 1819,1 Brief - 1a Adr.</idno>
						<repository ref="archives.xml#24">
							<name>Chur StA</name>
							<ref target="https://www.gr.ch/DE/institutionen/verwaltung/ekud/afk/sag/Seiten/start.aspx"/>
						</repository>
					</msIdentifier>
					<physDesc>
						<objectDesc/>
						<sealDesc>
							<seal><p>Siegelspur</p></seal>
						</sealDesc>
					</physDesc>
					<msContents>
						<msItem>
							<author>Friedrich von Salis</author>
							<incipit>Etsi ego tuae humanitati ignotus sim et pariter ipse te ex facie non noverim, attamen ingens tua pietas in Deum</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title subtype="Gedruckt">Graubünden BW I, S. 456ff, Nr. 322</title>
							</bibl>
							<bibl type="Literatur" subtype="Erwähnung">
								<title subtype="Literatur">Schiess, in ZTB 24, 1901, S. 121</title>
							</bibl>
							<bibl type="Literatur" subtype="Erwähnung">
								<title subtype="Literatur">Jb. für Schweiz. Gesch. 27, 1902, 160</title>
							</bibl>
							<bibl type="Literatur" subtype="Erwähnung">
								<title subtype="Literatur">de Porta I 2, 273</title>
							</bibl>
						</listBibl>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/3038">
				<correspAction type="sent">
					<persName ref="persons.xml#3704" cert="high">
						<forename cert="high">Friedrich</forename>
						<surname cert="high">von Salis</surname>
						<addName type="main">von Salis (a Salize, de Salicibus), Friedrich</addName>
						<graphic type="portrait" url="portraits/3704_Salis-Wappen.png"/>
						<ref type="wikipedia" target="https://de.wikipedia.org/wiki/Salis_%28Adelsgeschlecht%29"/>
					</persName>
					<location cert="high">
						<settlement ref="places.xml#98">Chur</settlement>
						<geo>46.84986 9.53287</geo>
					</location>
					<date when="1556-10-22" cert="low"/>
				</correspAction>
				<correspAction type="received">
					<persName ref="persons.xml#495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
					</persName>
					<location cert="high">
						<settlement ref="places.xml#587">Zürich</settlement>
						<district ref="districts.xml#210">Zürich</district>
						<country ref="countries.xml#58">Schweiz</country>
						<geo>47.370093 8.544054</geo>
					</location>
				</correspAction>
				<correspContext>
					<ref type="next_chronologically" target="files.xml#3039"/>
					<ref type="prev_chronologically" target="files.xml#3037"/>
					<ref type="next_correspondence" target="files.xml#3153"/>
					<ref type="prev_correspondence" target=""/>
					<ref type="next_correspondence_request" target="files.xml#3153"/>
					<ref type="prev_correspondence_request" target=""/>
					<ref type="next_correspondence_reaction" target="files.xml#3190"/>
					<ref type="prev_correspondence_reaction" target=""/>
					<ref type="next_same_sender" target="files.xml#3153"/>
					<ref type="prev_same_sender" target=""/>
					<ref type="next_same_addressee" target="files.xml#3040"/>
					<ref type="prev_same_addressee" target="files.xml#3007"/>
					<ref type="next_with_sender_as_addressee" target="files.xml#3153"/>
					<ref type="prev_with_sender_as_addressee" target=""/>
					<ref type="next_with_addressee_as_sender" target="files.xml#3040"/>
					<ref type="prev_with_addressee_as_sender" target="files.xml#3007"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile/>
	<text xml:lang="la">
		<body>
			<div>
				<ab>
					<s xml:lang="la" type="auto">D. Henrico Bullingero Federicus a Salice Thaetus salutem optat.</s>
				</ab>
				<ab>
					<s xml:lang="la" type="auto">Etsi ego tuae humanitati, vir clarissime, ignotus sim et pariter ipse te ex facie non noverim, attamen ingens tua pietas in Deum, quam unice tot commentariis ac operibus ad promotionem eius gloriae aeditis demonstrasti, et reliquę tuę celeberrimę virtutes, quibus undequaque fulges, me commoverunt calcar etiam mihi addente D. Philippo Gallicio, viro egregio et utriusque nostri amicissimo, ut hisce meis obiter quidem, et prout prae temporis inopia licuit, scriptis litteris ausus fuerim te salutare, licet alioquin tibi sim minime notus, notior fortassis brevi et coram Deo favente tibi futurus.</s>
					<s xml:lang="la" type="auto">Te itaque, virum nostrae aetatis in sacris enarrandis omnium maximum eoque de republica Christiana optime meritum, hisce meis etiam atque etiam saluto meque totum, quantuluscunque sum, tibi dedo et dedico enixissime rogans, ne tu pariter dedigneris me in tuum amicorum tibique deditorum numerum recipere.</s>
					<s xml:lang="la" type="auto">Caeterum rediens ego nunc a Venetiis, ubi legatione functus sum erga illustrissimum Venetorum senatum nomine illustrium dominorum meorum Trium Ligarum, operae precium visum est te brevibus, quid illic sim molitus, certiorem reddere.</s>
					<s xml:lang="la" type="auto">Sum itaque eo missus, ut intercederem pro Francisco et Alexandro Bellinchettis, qui Bergomi religionis ergo in carceribus detinentur, et eorum liberationem, quoquo modo id melius fieri potuisset, impetrarem.</s>
				</ab>
				<ab>
					<s xml:lang="la" type="auto">Et quamvis omni sim usus diligentia mediisque ad tale negocium opportunis, nihilominus inanem operam lusi, siquidem et rectores Bergomi, quos primitus accessi, et postmodum universus Venetorum senatus mihi respondere id authoritatis, detentos ob religionem liberandi, spectare summo pontifici ex pactione cum eo haud pridem inita seque omnino non posse nec debere falcem ponere in messem alienam.</s>
					<s xml:lang="la" type="auto">Itaque infecto negocio ocyus redii, quo illustribus dominis meis significarem, prout sese res habeant, utque pro evangelica veritate laborantibus ac in extremo periculo constitutis denuo subsidium ferre non negligant, quippe cum id saltem effecerim, ut hactenus illi fratres detenti non fuerint ulli quaestioni obnoxii aut tortura vexati possitque adhuc in tempore satis opportuno ipsis auxilium alicunde praestari.</s>
					<s xml:lang="la" type="auto">Proinde crastino die aliquot eximii viri e Tribus Ligis huc convenient consulturi, quid pro eorum fratrum salute agendum ulterius fuerit.</s>
					<s xml:lang="la" type="auto">Dominus Deus dignetur eorum mentes illustrare, ut omne id faciant, quod cessurum erit ad eius gloriam et incarceratorum salutem.</s>
				</ab>
				<ab>
					<s xml:lang="la" type="auto">Porro novarum rerum Venetiis hoc percepi: ducem Albae exercitum suum, qui est ad 40000virorum, deduxisse ad urbem Romam nec longuis illinc distare quam 7 Italicis milliaribus et eum etiam aliquot insignia loca occupasse, cum protestatione tamen, quod ea nomine sedis Romanę teneat, et quoties alius pappa eligatur, qui etiam Caesari condignum deferat honorem, quod tunc ea loca sedi Romanę velit restituere.</s>
					<s xml:lang="la" type="auto">Veneti legatum ad ducem Albae miserunt, cui in mandatis dedere, ut eum ab incoepto removeat sanis persuasionibus et, si minus poterit, quod tunc debeat protestari nomine reipublicae Venetę eam non defuturam, quominus Romanam ecclesiam defendat et tueatur.</s>
				</ab>
				<ab>
					<s xml:lang="la" type="auto">Apud nos omnia satis tranquilla sunt.</s>
					<s xml:lang="la" type="auto">Utinam vero hac quiete quam diutissime perfruamur! vereor tamen, ne citius, quam oporteat, immutetur.</s>
					<s xml:lang="la" type="auto">Increbrescit enim fama Gallorum regem milites petiturum a nobis fore; quos quo sit ducturus, ignoratur.</s>
					<s xml:lang="la" type="auto">Octavium Fernęsium fama est etiam Mediolanum profectum esse, idque omnes cordati autumant non prius fecisse eum, quam in Caesaris gratiam redierit.</s>
					<s xml:lang="la" type="auto">Et haec quidem novarum rerum habui, quarum te quiverim facere participem.</s>
				</ab>
				<ab>
					<s xml:lang="la" type="auto">Fuerit autem non ingratum tibi, si etiam significavero articulos, quorum fratres Bellinchetti haereseos insimulantur.</s>
				</ab>
				<ab>
					<s xml:lang="la" type="auto">Referam autem potiores.</s>
					<s xml:lang="la" type="auto">Primo negant plura esse quam duo sacramenta, baptismum scilicet et coenam Domini; secundo negant purgatorium aliud praeter Christum; tertio negant nos teneri ulli alteri praeterquam Deo confiteri eoque auricularem confessionem tollunt; quarto asserunt neminem esse mediatorem inter Deum et homines praeter Christum tollentes propterea invocationem sanctorum; quinto accusantur mordicus eo, quod destruunt sacramentum altaris non confitentes in eo solidum et materiale corpus et sanguinem Christi extare; sexto et in quo longe maxime redarguuntur, adeo ut hoc veluti cardo sit totius rei, negant autoritatem summi pontificis.</s>
					<s xml:lang="la" type="auto">Reliqui vero articuli, quorum gratia etiam ipsis facessitur negocium, sunt praedictis simillimi.</s>
					<s xml:lang="la" type="auto">Vides igitur, piissime Bullingere, quam impie pietas Christiana impugnetur.</s>
					<s xml:lang="la" type="auto">Sed dabit Deus his quoque finem, quanquam nunc demum crudelius incęptum sit saeviri contra fideles.</s>
				</ab>
				<ab>
					<s xml:lang="la" type="auto">D[ominus] Deus impiorum affectus dignetur reprimere ad laudem suam.</s>
				</ab>
				<ab>
					<s xml:lang="la" type="auto">Demum quo nostra amicicia non absque officio privatim in me collato coalescat, scias, velim, unicum mihi filiolum esse annos natum undecim, quem - quia futurus erit volente Deo meae senectutis baculus tantoque fortior, quanto fuerit bonis moribus, litteris et piis demum institutis magis ornatus - cupio a primis annis liberaliter et pie imbui.</s>
					<s xml:lang="la" type="auto">Decreveram itaque eum ad urbem Tigurinam ducere, modo aliquis bonus patronus inveniatur, qui puerum foveat et interim etiam circa grammaticalia fundamenta non segniter doceat; (scis enim, quam sit necessarium tenellam aetatem in hisce non negligi).</s>
					<s xml:lang="la" type="auto">Ideo, vir clarissime, rogo, ut ob tuam humanitatem mihi digneris scribere, an suadeas puellum isthuc deducendum fore.</s>
					<s xml:lang="la" type="auto">Facturus etiam eris, si hoc in me officium contuleris, rem gratam socero meo, domino Ioanni Traversio, viro utique ob insignes eius virtutes incomparabili quique te, prout compertum habeo, summe amat et reveretur.</s>
					<s xml:lang="la" type="auto">Fretus igitur ob singularem humanitatem tuam, quod mihi rescribas, responsum tuum obviis ulnis expecto.</s>
				</ab>
				<ab>
					<s xml:lang="la" type="auto">Vale, praecipuum Helvetię decus et ornamentum, meque tibi iugiter commendatum habe.</s>
				</ab>
				<ab>
					<s xml:lang="la" type="auto">Datum Churiae, 22. Octobris 1556.</s>
				</ab>
				<ab>
					<note>[Entwurf; Adresse fehlt]</note>
				</ab>
			</div>
		</body>
	</text>
</TEI>