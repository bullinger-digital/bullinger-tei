<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0"
	 xml:id="Brief_TUSTEP-0-42013"
	 n="8770">
	<teiHeader xml:lang="de">
		<fileDesc>
			<titleStmt>
				<title subtype="file">Tobias Egli / [Chur] AN [Heinrich Bullinger], 9. Februar 1572</title>
			</titleStmt>
			<publicationStmt>
				<address>
					<addrLine>TVZ Theologischer Verlag Zürich AG</addrLine>
					<addrLine>Badenerstrasse 73</addrLine>
					<addrLine>8004 Zürich</addrLine>
				</address>
			</publicationStmt>
			<seriesStmt>
				<title subtype="publication">Heinrich Bullinger Werke (Vorläufige Transkriptionen der HBBW-EditorInnen)</title>
				<biblScope type="volume">HBBW</biblScope>
				<biblScope type="page">7772/19</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<settlement ref="places.xml#587">Zürich</settlement>
						<institution>Zentralbibliothek</institution>
						<idno type="Autograph">Ms F 182,147 ff.</idno>
						<repository ref="archives.xml#96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
					</msIdentifier>
					<physDesc/>
					<msContents>
						<msItem>
							<incipit>Scripsi nuper de conventu nostro Maienfeldae habito</incipit>
							<textLang>de</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title subtype="Gedruckt">Graubünden BW III, S. 290-300, Nr. 274</title>
							</bibl>
						</listBibl>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/8770">
				<correspAction type="sent">
					<persName ref="persons.xml#993" cert="high">
						<forename cert="high">Tobias</forename>
						<surname cert="high">Egli</surname>
						<addName type="main">Egli (Iconius, Götz), Tobias</addName>
						<ref type="wikipedia" target="https://de.wikipedia.org/wiki/Tobias_Egli"/>
					</persName>
					<location cert="high">
						<settlement ref="places.xml#98">Chur</settlement>
						<geo>46.84986 9.53287</geo>
					</location>
					<date when="1572-02-09" cert="low"/>
				</correspAction>
				<correspAction type="received">
					<persName ref="persons.xml#495" cert="low">
						<forename cert="low">Heinrich</forename>
						<surname cert="low">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
					</persName>
				</correspAction>
				<correspContext>
					<ref type="next_chronologically" target="files.xml#8771"/>
					<ref type="prev_chronologically" target="files.xml#8769"/>
					<ref type="next_correspondence" target="files.xml#8773"/>
					<ref type="prev_correspondence" target="files.xml#8756"/>
					<ref type="next_correspondence_request" target="files.xml#8781"/>
					<ref type="prev_correspondence_request" target="files.xml#8752"/>
					<ref type="next_correspondence_reaction" target="files.xml#8773"/>
					<ref type="prev_correspondence_reaction" target="files.xml#8756"/>
					<ref type="next_same_sender" target="files.xml#8781"/>
					<ref type="prev_same_sender" target="files.xml#8752"/>
					<ref type="next_same_addressee" target="files.xml#8772"/>
					<ref type="prev_same_addressee" target="files.xml#8769"/>
					<ref type="next_with_sender_as_addressee" target="files.xml#8781"/>
					<ref type="prev_with_sender_as_addressee" target="files.xml#8752"/>
					<ref type="next_with_addressee_as_sender" target="files.xml#8772"/>
					<ref type="prev_with_addressee_as_sender" target="files.xml#8769"/>
				</correspContext>
			</correspDesc>
			<langUsage>
				<language ident="de" usage="1">Deutsch</language>
				<language ident="la" usage="99">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="8770/Autograph/00 Ms_F_182_147_00002.tif" n="1"/>
		<graphic url="8770/Autograph/01 Ms_F_182_147_00003.tif" n="2"/>
		<graphic url="8770/Autograph/02 Ms_F_182_147_00004.tif" n="3"/>
		<graphic url="8770/Autograph/03 Ms_F_182_147_00005.tif" n="4"/>
		<graphic url="8770/Autograph/04 Ms_F_182_147_00006.tif" n="5"/>
		<graphic url="8770/Autograph/05 Ms_F_182_147_00007.tif" n="6"/>
		<graphic url="8770/Autograph/06 Ms_F_182_147_00008.tif" n="7"/>
		<graphic url="8770/Autograph/07 Ms_F_182_147_00009.tif" n="8"/>
		<graphic url="8770/Autograph/08 Ms_F_182_147_00010.tif" n="9"/>
		<graphic url="8770/Autograph/09 Ms_F_182_147_00011.tif" n="10"/>
		<graphic url="8770/Autograph/10 Ms_F_182_147_00012.tif" n="11"/>
		<graphic url="8770/Autograph/11 Ms_F_182_147_00013.tif" n="12"/>
		<graphic url="8770/Autograph/12 Ms_F_182_147_00014.tif" n="13"/>
		<graphic url="8770/Autograph/13 Ms_F_182_147_00015.tif" n="14"/>
	</facsimile>
	<text xml:lang="la">
		<body>
			<div>
				<ab>
					<s xml:lang="la" type="auto">Scripsi nuper de conventu nostro Maienfeldae habito, quem variis voculis ac calumniis malevoli nostri exagitarunt dicentes turbas nunc nasci, quas congregationibus nostris iampridem parturiverimus.</s>
					<s xml:lang="la" type="auto">Fratres plerique instructi, quae ratio esset istius praepositurae et causae totius Rhetiensis, officium suum gnaviter fecerunt.</s>
					<s xml:lang="la" type="auto">Duo ex illis Ingaddinenses, Rheticae vallis eiusdemque loci pastores, in quo capitaneus Conradinus Planta commoratur, cum in reditu transirent per Fiderinum pagum, apud Conradinum illum rogati diverterunt.</s>
					<s xml:lang="la" type="auto">Is cum egregio convivio duos illos una cum Davosiensi as Sosensi pastoribus excepisset, tandem eo finito seduxit alterum e duobus, d. Ioannem Scheckium scilicet, qui ante biennium Basilea reversus multa humanitatis officia de te praedicavit.</s>
					<s xml:lang="la" type="auto">Quem cum blandiuscule allocutus esset, secreta synodi ac conventus illius nostri abstrusa perscrutatus rescire omnia voluit.</s>
					<s xml:lang="la" type="auto">Bonus ille frater sui non parce oblitus omnia retulit amplamque nostro nos iugulandi gladio materiam <foreign xml:lang="el">polupragmoni</foreign> huic dedit.</s>
					<s xml:lang="la" type="auto">Cum vero iam somno ac quieti se dedisset, vidit in somnis diabolum eiusque monstrosam formam accedentem ad lectum adeoque multis vicibus sibi inhiantem, ut singulis accessibus rapinam sui pertimuerit.</s>
				</ab>
				<ab>
					<s xml:lang="la" type="auto">Somno excusso hinc inde misere vociferatus est ac reliquis suis una dormientibus proditionem illam fassus vix tandem solatio adhibito ad mentem rediit.</s>
					<s xml:lang="la" type="auto">Ita vero ludibrium istud sathanae documento servandae fidei et praestandi officium ei fuit, ut prae caeteris pleonexiae d. Rhetiensis fortissime restiterit et in nullius favorem se quicquam porro aut taciturum aut proditurum voverit.</s>
					<s xml:lang="la" type="auto">Cum vero deinceps hisce de rebus sermonem haberet, novum obstaculum ei veterator et impostor ille humanae salutis obiecit.</s>
					<s xml:lang="la" type="auto">Ammanus enim quidam parum christianus, amicus Plantanorum, aspirans per illorum artes ad praefecturam quandam publice fratrem et pastorem illum in templo, dum concionaretur, interpellavit illumque mendacii arguens eiuscemodi aperiri populo aegerrime tulit.</s>
				</ab>
				<ab>
					<s xml:lang="la" type="auto">Hae sunt artes istorum hominum, qui rem tantam auro, prece ac precio necnon tyrannide etiam suffocare et in gutture bonorum virorum retundere et intercludere conantur.</s>
					<s xml:lang="la" type="auto">Haec omnia nobis Scheckius ille non sine lacrymis pridie narravit veniamque sibi dari a nobis summopere rogavit, utpote qui indesinentibus precibus illud a domino impetrare non desinat, cuius beneficio et gratia animum iam erectiorem persentiscat.</s>
					<s xml:lang="la" type="auto">Reliqui vero fratres Domus Dei ita summ fecere officium, ut in isto Foedere unanimiter fere sit conclusum Guicciardis praepositurae administrationem relinquere bullasque Rhetienses communitatibus invulgare.</s>
					<s xml:lang="la" type="auto">Ita etiam Praegallienses ac Ingadd[inenses] contra dehortationes nostras in iras exarserunt, ut non contenti fuerint suis ad hanc audaciam ulciscendan legatis attribuisse observatores non paucos, per quos a corruptionibus deterreantur et in officio legationis fidae et syncerae ceu custodia publica retineantur; sed Praegallienses ad 3. februarii una cum ducentis viris armatis duce Baptista a Salicibus (qui una cum alio eius loci bullato equite huic ordini equestri poena etiam irrogata ac torquibus calcaribusque detractis renunciare coactus fuit) usque ad montem Septimum pervenerunt, coacturi ut Rhetiensis dominus causam suam ex vinculis diceret.</s>
					<s xml:lang="la" type="auto">Sed mole nivium impediti montem perrumpere non potuerunt et ab inceptis destiterunt.</s>
					<s xml:lang="la" type="auto">Haec vero sententia, quae Domui Dei fuit, Decem Iurisdictionibus post collecta suffragia non ita concors fuit; sed pleraeque communitates re non probe intellecta dominis haec omnia disponenda tradiderunt et semel ereptam Guicciardis et Rhetiensi praeposituram novis usibus seu scholae seu pauperum destinandam in potestate dominorum reliquerunt, quasi vero non scholae Tiliensi ac ecclesiis omnibus Vulturenis iam pridem consecrata sint illa bona et testimonio omnium ministrorum in sanctos istos usus quam fidelissime per Guicciardos oeconomos sint conversa.</s>
					<s xml:lang="la" type="auto">Nos periculum non unum hinc pertimescentes Davosiensem ammanum Petrum Gulerum (qui non ita pridem, cum cuiusdam rei gratia in Vallem Tellinam se contulisset, falso de ratione istius praepositurae instructus fuit) severissime admonuimus, ut nova aliqua via reperta cum sua illa sententia Cano Foederi se non coniungerent; fore enim, ut per istam aggregationem Domu Dei superata haec bona Tiliensi ecclesiae, cuius sunt propriae cuique ac pauperibus ministris ac exulibus necnon bene apertis scholis abunde serviunt, eripiantur ac progressu temporis aut ad d. Rhetiensem redeant aut Iesuitarum scholae materiam sternant aut in profanos usus spoliatis ecclesiis convertantur; posse nos publicis instrumentis ac Italicarum ecclesiarum supplicationibus fidem omnibus facere: fideliter nempe ea bona esse administrata nec alium praeter istum oeconomum ecclesias optare, ut taceam, quam alienum sit ab optimo principe, si, quod fideli subdito concesserit, id ipsi bene merito sine ulla causa adimat, quin potius bonum dispensatorem maioribus non praeficiat.</s>
					<s xml:lang="la" type="auto">Videbatur ammanus ille hac nostra adhortatione ita remollescere, ut priore sententia relicta meliorem viam ingredi cogitaret.</s>
				</ab>
				<ab>
					<s xml:lang="la" type="auto">Mox deliberato animo nobis respondit: semel hoc negotium dominis committendum esse; sed, si quid imperitia neglectum fuisset, id unico hoc remedio corrigi posse, ut denuo ad communitates referatur haec praepositura, quae ipsarum arbitrio deinceps, in quos vellent usus, dirigeretur; quo obtento incubiturum se vehementer deinde, ut Italicis ecclesiis evangelii luce illustratis non modo hi redditus confirmentur, sed opera etiam ministrorum liberum illis fiat dispensatorem habere, quem liberet.</s>
					<s xml:lang="la" type="auto">Sic 4. februarii decretum est a dominis, ut tota horum bonorum ratio communitatibus commendetur, de quibus optima spes nobis affulget fore, ut Guicciardis dispensatoribus haec bona relinquantur et invitis Iacobais istis, id est supplantatoribus, in Christi viaticum hi redditus consumantur.</s>
					<s xml:lang="la" type="auto">- Nunc ad primam sessionem venio, quae fuit 2. februarii, in qua praeses Vallis Rh[eticae] sive 8 Iurisdictionum Oeniponte<note xml:id="fn1" type="footnote" n="1">Innsbruck.</note> reversus exemplum quoddam litterarum in senatum retulit, quas Foedus Superius clam ad Ferdinandum miserat, ut reliquorum Duorum Foederum sententia in dubium vocata, qua praeses iustificatus, iterum novis suspicionibus involveretur.</s>
					<s xml:lang="la" type="auto">Qualis autem ea sit causa, ni fallor, iam pridem certiorem de feci.</s>
					<s xml:lang="la" type="auto">Aegerrime tulerunt hanc clandestinam technam socii, ac iudex summus Foederis Cani, qui sigillo litteras eiusmodi munire non veretur, in ius vocabitur novum a praeside promisso vadimonio utrinque.</s>
					<s xml:lang="la" type="auto">Interea temporis, dum haec suspenderentur, nihil memorabile actum fuit, nisi quod corruptelis (ut quidam sollicitati retulerunt) insudatum fuit, quibus rectissima et plana curvis anfractibus obscurata causae Rhetiensis sopiendae ac saltem mitigandae servirent.</s>
					<s xml:lang="la" type="auto">Nummatissimus essem, si centesima pars tantum profusarum pecuniarum ad me rediisset.</s>
					<s xml:lang="la" type="auto">Consumta igitur die dominica eiusmodi exercitiis usitatissimis 4. februarii iterum consederunt tractaturi causam hanc Rh[etiensis] arduam et pestilentissimam.</s>
					<s xml:lang="la" type="auto">Ubi primo Rhetiensis purgare incepit factum et casum istum: 1. se nihil authoritate bullarum istarum in patriam tentasse, praesertim cum mentio in illis fiat Benderensis monasterii extra Rhetorum agrum siti, quod demoliri, non extruere aut propagare voluisset expulsis fucis illis; 2. quod vero in praeposituram egerit, id pontificio iure non fecisse, sed dominorum praetoribus consultis; 3. gravius peccasse Praegallienses, qui ducentos elegerint, quorum potentia res exasperari, non componi possit.</s>
					<s xml:lang="la" type="auto">Respondit ei d. Hector a Salicibus, syndicus Soliensis Praegalliae: 1. verum quidem esse, quod delectum fecerint, in nullius tamen aut hominis aut rei detrimentum, sed ut vim aliorum repellant ac caveant, ne cui vis ac iniuria inferatur patriaeque libertas inconcussa maneat; 2. quod vero se Rhetiensis excuset, quasi nihil fisus istis bullis quicquam immutare in Rhetia sit molitus, alienissimum a vero videri, eo quod sesquiannum bullas istas in sinu foverit nec reipublicae, sicut officii eius fuisset, libere aperuerit, quo fraude percepta patriae discrimen tantum feliciuis praeveniri ac averti potuerit; adde, quod et argumento omnium trium bullarum stabilito praeposituram 22. octobris invaserit ac occuparit necquicquam populo ac communitate reclamante, cuius solius est eligere ac confirmare non insciis suis dominis ac magistratibus; 3. nec solam Benderensis cloaci mentionem fieri, sed totius episcopatus et omnium beneficiorum, quae haeretico more, ut ipsi putant, in Rhetia et Rhetorum subditis regionibus detinerentur.</s>
					<s xml:lang="la" type="auto">Videns Rhetiensis, quo res casurae essent quidve et Praegallienses et Ingaddinae utriusque una cum Superioris Saxi legatis in mandatis haberent, culpam suam, non libere tamen, deprecari incepit: sibi nempe non videri errasse hic multum: si tamen ipsis ita videretur, humillime se illis submissurum.</s>
				</ab>
				<ab>
					<s xml:lang="la" type="auto">Haec glacies deinde toto die secari cepit: 1. num bullae aperiundae sint populo, quod omnium unice prohibere conati sunt, qui Rhetiensi bene voluerunt; sed quo magis id dissuasum fuit, ei ferventius reliqui id unice urserunt, sexiesque quidam legati, papistici etiam, exierunt non communicaturi cum reliquis amplius, nisi bullas palam fieri ac in vulgus divulgari permitterent; in mandatis etiam quidam habuerunt, ne sederent, si rem obscurare decernerent; 2. num ipsi poenam decernere Rhetiensi velint aut communitatibus id committere.</s>
				</ab>
				<ab>
					<s xml:lang="la" type="auto">Deum immortalem!</s>
					<s xml:lang="la" type="auto">quae turbae, qui rumores, qui clamores et rixae ingredientium et egredientium hoc toto pene die sonuerunt.</s>
					<s xml:lang="la" type="auto">Laborarunt intus anxie, ut egregios mediatores se praestarent; nobis foris extimescendum fuit, ne compositionibus eiuscemodi bona praepositurae diriperentur.</s>
					<s xml:lang="la" type="auto">Turba, quae invitos nos semper sepiverat, bullarum argumentum se scire velle clamabat.</s>
				</ab>
				<ab>
					<s xml:lang="la" type="auto">Tandem cum vespera esset, valde metuebamus, ne omnibus invitis ac bullis exauctoratis memoriam detraherent ac aurum praepositurae Tholosanum alio converterent.</s>
					<s xml:lang="la" type="auto">Toto ergo die frustra exspectantes tandem Hector, qui revocatus, ingressu suo introitum nobis pollicebatur; sed cum ocyus turba se nobis maxima, ita ut se mutuo premerent, adderet, iterum repressi intromitti non potuimus clamante interim sub ostii limine et d. Campello et primariis ex astantibus observatoribus (qui omnium Inferiorum communitatum Ingaddinensium consensu ac mandato individuos comites se nobis praebuerunt) necnon aliis etiam viris principibus ac mediae sortis hominibus: "Wollend ihr dann die praedicanten nicht ouch verhören?"</s>
					<s xml:lang="la" type="auto">Postea, cum fores multi ex insania pulsarent, ut aditum nobis pararent, antequam causa disperderetur, placuit nobis extricare nos ex turbis istis ac ostii limine relicto paulisper secedere.</s>
					<s xml:lang="la" type="auto">Quod dum faceremus, intente ac satis oblique nos Rhetiensis (qui non procul cum suis in pavimento sententiam exspectabat) intuebatur.</s>
					<s xml:lang="la" type="auto">Ultimo vero, cum singulis momentis speraremus fore, ut hoc die ac vesperi, antequam rem concluderent, exaudiremur, opinione citius senatus Trium Foederum surrexit ac abiit, nihilque in bullarum negocio certi definientes in sequentem diem hanc partem reiecerunt.</s>
					<s xml:lang="la" type="auto">Nobis responderunt, ut summo mane crastino rediremus; se enim primum omnium nos intellecturos.</s>
				</ab>
				<ab>
					<s xml:lang="la" type="auto">Etsi vero non adeo bene consuleremus, quod Rhetiensi prolixe intellecto nostras quoque relationes non pari benevolentia audire parati fuissent, proindeque semel animus nobis erat deo totum hoc committere, tamen cum nihil determinatum esse dicebant, noluimus occasionem illam sponte dimittere, maxime cum et d. consules et ammani quidam nos rogarent, ne moram illam sinistre interpretaremur.</s>
				</ab>
				<ab>
					<s xml:lang="la" type="auto">Crastino ergo die, qui 5. erat februarii, cum tertio consedissent, summo mane intromittebamur (erant autem nostrum novem ex ministris, plures vero ex observatoribus Ingaddinensibus), ac, si quae vellemus proponere, copia dabatur.</s>
				</ab>
				<ab>
					<s xml:lang="la" type="auto">Ibi primo maculas adversariorum nobis aspersas fortissime eluimus.</s>
					<s xml:lang="la" type="auto">(1.) Primo enim criminosissime pars adversa spargere non cessavit seditionibus ac turbulentis concionibus nos omnia miscere authoresque fuisse patefactionis huius causae, quae alioquin profunde sepulta neque Praegallienses neque alios excivisset; imo tam impudentes quidam fuere, qui ad turbas natos inque eas Meienfeldae coniurasse nos mentiri non erubuerunt.</s>
					<s xml:lang="la" type="auto">2. Non defuerunt magni quidam viri, qui turpitudinem Rh[etiensis] tegere ac horrendis mendaciis fucare volentes aperte nos mentiri et loquendo et scribendo ea de re asseverarunt, unde non paucae communitates, cuinam parti crederent, diu haesitare coeperunt inque suo officio suspensi non frustra maiores ignes postea fervidiores conceperunt.</s>
					<s xml:lang="la" type="auto">3. Tertium vero mendacium, quod inter alia longe excellit, animos nostros non mediocriter perculerat; ut enim direptioni istorum bonorum facilior aditus esset, sparserunt ubique nos ministros ideo tam acres et fervidos esse, quod bonam partem ex praepositura ista privatis usibus nostris aut synodi necessitatibus usurparemus, cuius nunc iacturam tam misere timeremus, sicque non modo seditionum et mendaciorum, sed furti etiam et sacrilegii aculeos in nos emiserunt.</s>
					<s xml:lang="la" type="auto">Respondimus (ut summatim omnia perstringam) ad primam calumniam: nos nostro peragendo cum omni modestia officio nullam neque turbis neque infortuniis aliorum materiam dedisse; esse eos turbarum auctores, qui frigidam suffundant et causas vel semina turbarum serant; nos omni studio cavisse apud fratres, ne immodestiores essent ac rusticis plus satis alioquin irritatis ac gravatis nullo modo turbandi authores essent; quin apertis testimoniis ac testibus eorum, qui paci student, fidem nos facere posse turbis et tumultibus nunc omnia plena fore, nisi litteris ac hortationibus nostris ad fratres inhibuissemus.</s>
					<s xml:lang="la" type="auto">(2) Secundo: nihil unquam nos in causa illa odiosissima aut dixisse aut scripsisse, quod non ipsarum bullarum argumento comprobare possimus; neminem etiam probum seu honestum virum secus de nobis aut sparsisse aut sparsurum in posterum, et vehementer nos cupere, ut in medium prodire velit, quicunque tam sinistre et inique de nobis iudicet; paratissimos nos esse omnium etiam syllabarum, quae exaravimus, exactam reddere rationem cuicunque velint ac quovis tempore.</s>
					<s xml:lang="la" type="auto">Nemo autem prodire voluit, licet non deessent, quos affabre in consessu tetigerimus, qui se ipsos potius conspurcarunt, quam mendaces nos esse evicerint.</s>
					<s xml:lang="la" type="auto">(3) Tertiae calumniae ita occurrimus, ut nemo non et constantiam et innocentiam nostram sit admiratus.</s>
					<s xml:lang="la" type="auto">Praeter enim quod nunquam in mentem nobis venerit, ut vel teruncium ex proventibus istis nobis applicaremus, non ideo sequi posse sacrileges nos esse, etiamsi in synodi usus haec omnia, nedum partem aliquam insumeremus; in hunc enim finem deservire ea bona sicuti dominorum litterae abunde testentur; hanc etiam primariam esse causam, cur maximus patriae nostrae hostis, Romanus ille pontifex, bonis istis inhiet, ut et scholis et ministris nobis materiam et occasionem in ipsum deliberandi et agendi aliquid praecidat; esse plures ex nostro grege, qui propter egestatem anniversarias synodos frequentare non possint."</s>
					<s xml:lang="la" type="auto">Quibus si eiusmodi aliquid decerneretur, quod utilitati publicae commodare posset, num ideo fures erimus?</s>
					<s xml:lang="la" type="auto">num idcirco emolumentum nostrum quaesivisse dicemur?</s>
					<s xml:lang="la" type="auto">Absit.</s>
					<s xml:lang="la" type="auto">Quid vero hoc sibi vult, quod expresse diploma Guicciardis concessum perhibet: in disciplinam evangelicam ea bona insumenda esse?</s>
					<s xml:lang="la" type="auto">Nonne scholarum etiam regimen disciplinae mentione confirmatur, quod universum, Telii cumprimis, concideret, si usus istorum bonorum infirmari debeat?"</s>
					<s xml:lang="la" type="auto">Vehementer autem mirari nos, quod dispensatorem functione et oeconomia sua exuerint, antequam rationem ab illo exegerint; longe enim aliter dominum fecisse Matth. 25., qui fidos administratores post rationem maioribus ornamentis affecerit, infidos autem tenebris exterioribus adiudicarit.</s>
				</ab>
				<ab>
					<s xml:lang="la" type="auto">Mirari etiam nos nec boni consulere, quod in praeteritis subcomitiis ministros in numerum sacrificorum posuerint vetantes, ne quis inquietum ea in re praeberet, poena gravi praestituta, quam clausulam adversarii nostri ita interpretentur, quasi et sacrificis et ministris nobis denegatum prorsus sit, porro aliquid in senatum Trium Foederum referre; hoc valde nec sine praeclaris causis nos mirari, eo nomine maxime, quod ipsi haud ignorent longe aliam nostri quam sacrificorum esse rationem; nos enim neglecta episcopali iurisdictione suppetias a christiano magistratu, qui summus ac unicus nobis est, iuxta dei verbum petere nec audaces tantopere esse, qui nos ex obedientia illa extorquere cupiamus, sicuti antichristus iampridem solitus fuerit; nescire etiam nos aliam in hoc mundo potestatem, cui subditi debeamus esse, defensionemque ab illa petere, quam si appellare denegatum nobis fuerit, solum restare deum, cui iniurias conqueri et possimus et velimus; eatenus vero obedientiam nos posse praestare, quatenus ius divinum inviolatum manere possit, nec esse, ut quisquam a nobis silentium expectet in causis eiusmodi, in quibus tuba inflata vocaliores nos iubeat esse dominus.</s>
				</ab>
				<ab>
					<s xml:lang="la" type="auto">Hisce prolixe omnibus propositis dominus Rhetiensis secundum calumniarum caput tueri volens contra ingressus est: non ita contineri in bulla, sicuti nos palam fecerimus; mentionem enim solam fieri Benderensis monasterii diruendi, non exstruendi etc.</s>
					<s xml:lang="la" type="auto">Respondit d. Campellus, qui Romana sive Tuscana lingua pollet, mentionem apertam fieri in bullis omnium coenobiorum ac beneficiorum in tota Rhetia etc.</s>
					<s xml:lang="la" type="auto">Ad quae Rh[etiensis] admodum contristatus parum aut nihil respondit.</s>
				</ab>
				<ab>
					<s xml:lang="la" type="auto">Postquam vero clare explicavissemus non cum quoquam nisi cum pontifice, maximo hoste nostro, causam et litem nobis intercedere, qui bullis suis mutationem invehere tentaverit, etiamsi ii, qui bullas acceperint, hoc non spectarint, itemque declarationem petiissemus super hanc clausulam, cuius mentio superius facta est, traditis omnibus instrumentis ac litteris e senatu recessimus.</s>
				</ab>
				<ab>
					<s xml:lang="la" type="auto">Interea, dum responsum exspectaremus, Praegallienses, Ingaddini, Quatuor Pagi, quorum tres pontificiae sunt professionis, senatum huius urbis rogarunt, ut summo tribuno ipsis concesso et suo et ipsorum nomine senatum Trium Foederum hortaretur, ne bullas istas supprimerent, sed illarum exempla communitatibus proponerentur.</s>
					<s xml:lang="la" type="auto">Deinde singulari diligentia rogarunt, ut monachis Italis frenum iniicerent, ne accessione ac auctione sua iam pridem publico edicto abrogata in infinitum crescerent.</s>
					<s xml:lang="la" type="auto">Mirabar ego papistas in eo esse, ut monachos imminuerent suos, quos alii propagatos vellent etc.</s>
					<s xml:lang="la" type="auto">His absolutis praeter nos omnes secedere sunt iussi.</s>
					<s xml:lang="la" type="auto">Responsum nobis super relata nostra daturi acceperunt purgationes nostras, polliciti sunt nobis liberum ad se aditum omnemque benevolentiam, quodque in elapsis subcomitiis edixerint, non ideo factum esse, ut guttur nobis ad veritatis impedimentum velint intercludere, sed ut turbis timendis commodior medicina reperiretur ac ne communitatibus (quod legibus patriis sit cautum) erudiendis populo tumultuandi ansam praeberemus.</s>
					<s xml:lang="la" type="auto">Nos gratiis actis nihil ad commnunitates scripsisse probavimus, sed secundum leges ac placita nostra fratres admonuisse officii semperque iuxta hortatos esse, ut tali modestia uterentur, qua populo rudi nulla furiendi materia esset, idque porro cum pacis studio in posterum etiam iugiter facturos esse.</s>
				</ab>
				<ab>
					<s xml:lang="la" type="auto">Quibus omnibus expositis nobisque exeuntibus post longam deliberationem eiusmodi capita sunt decreta:</s>
					<s xml:lang="la" type="auto">1. bullarum exemplum quicumque velit communitati suae proponere, impetrare ac accipere posse;</s>
					<s xml:lang="la" type="auto">2. tota praepositurae ratio, cuinam committenda ac quo sit convertenda, denuo populari suffragio decerni debere.</s>
					<s xml:lang="la" type="auto">Interim Guicciardi sex viris ad hoc destinatis rationem exactam reddere debent suae dispensationis.</s>
					<s xml:lang="la" type="auto">3. Rhetiensis dominus mulctatus est ducentis coronatis idque ad populi placitum, num ea velit esse poena contentus.</s>
					<s xml:lang="la" type="auto">4. Examina novorum monachorum, quae iam longo tempore contra leges patrias in alvearia seu foedissima potius lustra sua Vulturena involarunt, extrudi ac eiici debere, ut recenter ingressis ablegatis veteres paulatim decrescant ac coenobia stercore tandem isto penitus repurgentur.</s>
					<s xml:lang="la" type="auto">5. Qui alieno exterorum dominorum iuramento sese obstrinxerunt, ut illis serviant eorumque negotia procurent, ad publica munia et honores nusquam admittantur; nemo etiam porro vel litteras vel honoris alicuius aut dignitatis gradus et titulos sive munera a pontifice accipiat.</s>
					<s xml:lang="la" type="auto">6. Et quia hactenus ex Cano Foedere tantus syndicorum numerus in diaetis publicis consederit, ut facile reliquos, nisi valde unanimes essent, suffragiorum multitudine superassent, iure res haec ponderanda veniet, quo iuxta articulos semel positos unaquaeque communitas (quod etiam summus tribunus noster una cum IV Pagis ac reliquis, sicuti supra memini, huius urbis nomine urserunt) non ultra binos legatos mittat.</s>
					<s xml:lang="la" type="auto">Nunc autem, cum Foedus Superius iuxta veterem consuetudinem ultra sedecim extrudere sive eligere non debuerit, viginti novem numero eorum fuisse, qui reliquorum Duorum Foederum numerum prope adaequet; ex quo abusu inferiores saepe fuerint, qui superiores ratione foederis esse poterant.</s>
					<s xml:lang="la" type="auto">Quae deminutio obtenta maximam utilitatem afferre poterit, si quid in rebus ecclesiae ac religionis nostrae decernendum fuerit.</s>
				</ab>
				<ab>
					<s xml:lang="la" type="auto">Haec colendissime d. pater, primaria sunt illa capita, quae comitia illa nostra pepererunt, cumque magni semper momenti fuerit ministros ac vigiles ecclesiae recte instructos esse de periculis ecclesiae incumbentibus, quae deinceps ovibus suis inculcare ac ad avertendos lupos mature praedicere possint, placuit fratribus ad 26. huius mensis februarii synodum Davosii celebrare et adversariis praeposituram istam de integro invadendi omnem occasionem praecidere.</s>
					<s xml:lang="la" type="auto">Hoc cum pars adversa intellexerit, vitae ac saluti meae insidias struere non cessabit.</s>
				</ab>
				<ab>
					<s xml:lang="la" type="auto">Deum immortalem, quid non artium in me machinantur, eo quod nihil in tanta causa dissimulare volui!</s>
					<s xml:lang="la" type="auto">Heri evocatus ad singularem quendam amicum meum detexit mihi conspirationem quandam hisce nundinis in me factam.</s>
					<s xml:lang="de" type="auto">Aperte enim quendam, dum epularentur Rh[etiensis] sumptibus, dixisse: "Ich wil dem und dem das liecht abblasen und ihn erschießen oder umbringen, wo ich kan, oder nicht leben."</s>
				</ab>
				<ab>
					<s xml:lang="la" type="auto">Admonitus ego iam saepenumero, cuinam fidere debeam et ubi pedem efferre tuto possim, non video.</s>
					<s xml:lang="la" type="auto">Dissuadent mihi amici quidam profectionem etiam ad synodum.</s>
				</ab>
				<ab>
					<s xml:lang="la" type="auto">Si absum, plura in me desiderabunt fratres, quod artium humanarum horroribus officium meum non faciam; si proficiscor, vitae passim discrimen subeundum mihi fuerit.</s>
					<s xml:lang="la" type="auto">Cuperem hic consilio tuo paterno et prudenti levari, quid maxime faciendum mihi esset.</s>
					<s xml:lang="la" type="auto">Iampridem a te humillime rogavi, ut mei misertus ex praesenti exitio eripere me tandem dignaremini; sed quia unicum hoc refugium, quod mihi post deum in vobis apertum esse sperabam, denegatur, vereor, certe vereor, ne sero nimis poenitentia ducti casum meum miserabilibus lacrymis sitis prosecuturi.</s>
					<s xml:lang="la" type="auto">Decimus nunc agitur annus, ex quo Rheticis ecclesiis fideliter servo, quod ut pauci aut nulli etiam ex vestris stipendiariis in tantis procellis praestiterint, ita cum dolore perspicio, valde exiguam hinc inde aliquando effugiendi spem mihi affulgere.</s>
					<s xml:lang="la" type="auto">Scio ac gratus etiam animo meo sine intermissione recordor nostra, quae facimus ac sufferimus, nihil ponderis habere, si comparentur cum tuis ac caeterorum patrum nostrorum laboribus; at cum considero, quam exiguis earum rerum scintillis, quae ad hanc stationem tutandam deserviunt, instructus ac inflammatus ego sim, non video, quocum fructu id praestare possim, quod humeris denegatum fuerit.</s>
					<s xml:lang="la" type="auto">Sum hic peregrinus et pauper.</s>
				</ab>
				<ab>
					<s xml:lang="la" type="auto">Qui cives ac dites sunt, invidia torquentur, quod celebriora iuribus ac meritis meis loca inutiliter occupem, ad quae tamen mea culpa nunquam aspiravi, quod unicum solatium mihi rebus in asperis reliquum exstat.</s>
				</ab>
				<ab>
					<s xml:lang="la" type="auto">Humillime me vobis denuo commendo, quem humano etiam more a[?] prolis copia ac rei familiaris inopia mirifice afficiunt.</s>
					<s xml:lang="la" type="auto">- Dedit mihi d. Anthonius a Salicibus, Vallis Telinae vicarius, 20 coronatos ex testonibus Gallicis, quos ad te per m. Iacobum Gesnerum mitto, utpote ad illum, cui eos pertinere affirmabat."</s>
				</ab>
				<ab>
					<note type="regest">Bitte, seine Ausführlichkeit zu entschuldigen:</note>
					<s xml:lang="la" type="auto">[...] ut, quae ex ordine ob labilem memoriam meam consignavi, usibus etiam meis, si quando repetiero, inservire possint.</s>
				</ab>
				<ab>
					<s xml:lang="la" type="auto">Curiae, 1572, 9. februarii.</s>
				</ab>
			</div>
		</body>
	</text>
</TEI>