<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-19088" n="493">
	<teiHeader xml:lang="de">
		<fileDesc>
			<titleStmt>
				<title subtype="file">[Ambrosius Blarer] / Griesenberg AN Heinrich Bullinger / [Zürich], [24. April 1549]</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">unbekannt</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1580]</biblScope>
				<biblScope type="page">1430</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="de">
					<msIdentifier>
						<settlement ref="place#587">Zürich</settlement>
						<institution>Staatsarchiv</institution>
						<idno type="Autograph">E II 357,578</idno>
						<repository ref="archive#94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
					</msIdentifier>
					<physDesc/>
					<msContents>
						<msItem>
							<incipit>ewer fruntlich bruderlich schriben ist mir wol zukommen und aber das von Wynterthur erst auff frytag</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Blarer BW III, S. 27f</title>
							</bibl>
							<bibl type="Literatur" subtype="Zitat">
								<title>Th. Pressel, Blarer, S. 497.</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="de">
					<msIdentifier>
						<settlement ref="place#587">Zürich</settlement>
						<institution>Zentralbibliothek</institution>
						<idno type="Kopie">Ms S 70,11</idno>
						<repository ref="archive#96">
							<name>Zürich ZB</name>
							<note type="Hinweis">dat.: auf Anfang Mai 1549</note>
							<ref target="https://www.zb.uzh.ch/de/"/>
						</repository>
					</msIdentifier>
					<physDesc/>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/493">
				<correspAction type="sent">
					<persName ref="person#392" cert="low">
						<forename cert="low">Ambrosius</forename>
						<surname cert="low">Blarer</surname>
						<addName type="main">Blarer (Blaurer), Ambrosius</addName>
						<graphic type="portrait" url="portraits/wtf.png"/>
						<ref type="wikipedia" target="https://de.wikipedia.org/wiki/Ambrosius_Blarer"/>
					</persName>
					<place source="#184" cert="low">
						<settlement>Griesenberg</settlement>
						<district>Thurgau</district>
						<country>Schweiz</country>
						<geo>47.568889 9.011667</geo>
					</place>
					<date when="1549-04-24" cert="low"/>
				</correspAction>
				<correspAction type="received">
					<persName ref="person#495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
					</persName>
					<place source="#587" cert="high">
						<settlement>Zürich</settlement>
						<district>Zürich</district>
						<country>Schweiz</country>
						<geo>47.370093 8.544054</geo>
					</place>
				</correspAction>
				<correspContext>
					<ref type="next_chronologically" target="files.xml#494"/>
					<ref type="prev_chronologically" target="files.xml#492"/>
					<ref type="next_correspondence" target="files.xml#506"/>
					<ref type="prev_correspondence" target="files.xml#481"/>
					<ref type="next_correspondence_request" target="files.xml#506"/>
					<ref type="prev_correspondence_request" target="files.xml#481"/>
					<ref type="next_correspondence_reaction" target="files.xml#526"/>
					<ref type="prev_correspondence_reaction" target="files.xml#311"/>
					<ref type="next_same_sender" target="files.xml#506"/>
					<ref type="prev_same_sender" target="files.xml#481"/>
					<ref type="next_same_addressee" target="files.xml#515"/>
					<ref type="prev_same_addressee" target="files.xml#478"/>
					<ref type="next_with_sender_as_addressee" target="files.xml#506"/>
					<ref type="prev_with_sender_as_addressee" target="files.xml#481"/>
					<ref type="next_with_addressee_as_sender" target="files.xml#515"/>
					<ref type="prev_with_addressee_as_sender" target="files.xml#478"/>
				</correspContext>
			</correspDesc>
			<langUsage>
				<language ident="la" usage="2">Latein</language>
				<language ident="de" usage="98">Deutsch</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile/>
	<text xml:lang="de">
		<body>
			<div>
				<p>
					<s xml:lang="de" type="auto">Fürgeliepter, ja warlich hertzgeliepter herr und bruͦder, ewer fruntlich bruͤderlich schriben ist mir wol zuͦkommen und aber das von Wynterthur erst auff frytag verschinen durch den Hieronymum Kofman, das ander, so ir an minen lieben bruͦder und mich gethon, erst uff gestert; dann es in die statt überantwurt worden.</s>
					<s xml:lang="de" type="auto">Hat er mir nacht ewern brieff, an in geschriben, ouch geschickt, darinn ir von dem tag zuͦ Baden, und was allda gehandelt worden, schribend.</s>
					<s xml:lang="de" type="auto">Ist mir nit möglich euch ze antwurten; dann ich auff hutt so vyl ze schriben hab, in die statt minem bruͦder und sonst ainer lieben basen, ist erst von Basel komen, und will diser junger Melchior ylends hinweg, sorget, wa er yetzund sein blunder nitt verschaffen werde von Zürich uff Costentz, sye es versumpt.</s>
					<s xml:lang="de" type="auto">Ouch so ist Funcklius necht her kommen und noch hie, hat allerlay mitt mir ze handlen seiner sachen halber; darum wellt mir min böß, unflyssig schriben zuͦ guͦt halten; wills hernach alles erstatten.</s>
				</p>
				<p>
					<s xml:lang="de" type="auto">Ich sag euch allen möglichen danck umb alle hertzbruͤderliche truw und lieb, so ir unß bewysend.</s>
					<s xml:lang="de" type="auto">Der rych gott welle alles tusendfaltig erstatten hie und dort, amen, amen.</s>
				</p>
				<p>
					<s xml:lang="de" type="auto">Die scripta Calvini, davon ir meldung thaind, wellt mir um gottes willen, bald ir kondt, ouch mittaile[n], wie ir mir geschriben habend.</s>
					<s xml:lang="de" type="auto">Gott geb sterck und gnad unß allen, das wir nitt mehr hinder sich sechind.</s>
					<s xml:lang="de" type="auto">Ich erfar teglich vyl schwachait an vylen, uff deren grund ich vyl und grosses gebauwen hette.</s>
				</p>
				<p>
					<s xml:lang="de" type="auto">Man handelt wunderseltzam ding.</s>
					<s xml:lang="de" type="auto">Aber die commissarii regii seind von Costentz nechst verruckter tag hinweg.</s>
					<s xml:lang="de" type="auto">Der oberst ist yetz ouch nitt da.</s>
					<s xml:lang="de" type="auto">Ich hab euch nechermal ain errorem geschriben; ist mir allso von dem guten Funcklio geschriben worden, dem hats ain ratsherr gesagt gehapt in bysin ettlich anderer, namlich das die ussgetrettnen, mitt denen man gehandelt, ain bestympt gelt erlegen und darnach fery sein solten ze ziechen, wahin inen geliepte, so es inen nitt gelegen zuͦ Costentz ze blyben.</s>
					<s xml:lang="de" type="auto">Nam posterius hoc aliter habet; man will nieman anderschwahin ziechen lassen; sonder sy sollend all in die statt ziechen, schweren und thain wie ander.</s>
				</p>
				<p>
					<s xml:lang="de" type="auto">Der zunfftmaister Bär, sorget man übel, seye schon bewegt durch sein weyb und frund, das er hinein well; dann sy habend 400 fl. von im geaischet, wellend aber yetzund 150 nemen; thuͦt ers, ist mir ein erschrockelich exempel, so ain guͦter, frommer, redlicher, handtlicher mann ist er allweg gewesen.</s>
					<s xml:lang="de" type="auto">Mitt dem andern zunfftmaister Labhart, der ouch zuͦ Augspurg ain gesandter gewesen, habend sy ouch gehandelt, und sorgend ettlich ubel ubel, er welle ouch schwancken und werde hinin kommen, und min bruͦder schribt selbs, er forchte sehr, es seye mehr dann halb mitt im gethon.</s>
					<s xml:lang="de" type="auto">Ach gott, das were doch ain grosser jamer; ich kondt nieman mehr truwen, so ain guͦter, christlicher, hertzhaffter man ist er gewesen allwegen.</s>
					<s xml:lang="de" type="auto">Wie ellend leut seind wir doch, ds wir gottes und unsers hails alls leycht vergessend und alles so ring wegend.</s>
					<s xml:lang="de" type="auto">Aber es bewegt ye ainer den andern und macht mans ainander ring vornen zuͦ, wa dann der grund nitt recht hafftet, ists gleych geschechen.</s>
					<s xml:lang="de" type="auto">O herr gott, erhallt unß in deiner ewigen gnad und liebe.</s>
				</p>
				<p>
					<s xml:lang="de" type="auto">Der Ludwig Heuruß, von dem sy 2000 fl. gefordert, hat inen hundert fl. angebotten, sover er mög ussgesönt werden und usserhalb der statt belyben.</s>
					<s xml:lang="de" type="auto">Das hat sy hoch verschmacht und fuͤr ain grosß verachtung konigklicher majestat uffgenommen.</s>
					<s xml:lang="de" type="auto">So sagt man gentzlich, sy wellind mines lieben bruͦders, ouch vetters und des stattschribers nienen hören gedencken, das sy söllten usgesönt werden, und das ist das best; gott hab lob, gott wirt sy wol erhalten.</s>
				</p>
				<p>
					<s xml:lang="de" type="auto">Min lieber bruͦder hat suppliciert und ernstlich angehalten, das man ime vergunnen sollte, seinen wyn in der statt; dann er für ettlich tusend fl. wyn hat, zuͦ verkouffen, damitt die glöbigen zalt mögind werden.</s>
					<s xml:lang="de" type="auto">Das ist im zuͦ gelassen, und sind ettlich darzuͦ verordnet; doch soll das gellt alles in der statt belyben.</s>
				</p>
				<p>
					<s xml:lang="de" type="auto">Die kaiserlich acht ist noch gar nitt uffgehept.</s>
					<s xml:lang="de" type="auto">Der bischoff hat ouch noch nichts nieman in seinen gepieten wollen folgen lassen, will ouch nitt in die statt, sagt unter anderm: Costentz seye nitt allain in der acht, sonder ouch in des papsts bann, alldiewyl sy nitt absolviert seyen; werd im nitt gelegen sein, hineinzeziechen; item so man im nitt alles restituieren welle, was es inn fröwen sölle.</s>
					<s xml:lang="de" type="auto">Aber man hats im kurtz angebunden: man werde im lassen und inhendigen, was er noch da finde; was hin seye, das seye hin; der könig werde in und die andern pfaffen nitt rych machen und die statt gar verderben; welle er nitt hinein, welle kö[nigliche] m[ajesta]t ain andern bischoff hinein setzen etc.</s>
				</p>
				<p>
					<s xml:lang="de" type="auto">Ouch facht man an die gaistlichen guͤter und gefell zuͦ handen nemmen und underfacht sich aller sachen, ouch der pfaltz zuͦ Costentz, welchs man alles noch byßher nitt hat wellen mitt dem mynsten anregen.</s>
				</p>
				<p>
					<s xml:lang="de" type="auto">Ewere predigen sind mir yetzund komen gebunden; ist mitt dem quaternione versumpt gewesen.</s>
					<s xml:lang="de" type="auto">Wills yetzund flyssig lesen, minen lust und trost darinn suͦchen und haben.</s>
				</p>
				<p>
					<s xml:lang="de" type="auto">Myn lieber bruͦder und ich wellend sechen, alls bald er yetzund heruß widerum kompt, wie wir uns und wahin wir unser sach richten wellen; dann wir wol gedencken mögend, es werde unsers blybens in Turgoͤw oder andern gmainen emptern nitt lang mehr sein, und ob man unß glich blyben wellt lassen, so wir das recht erdulden möchten, wurde unß doch schwär sein vor dem landvogt ze rechten.</s>
					<s xml:lang="de" type="auto">Hoffend und seind ungezwyfellt, Zürich oder Bern werde unß nitt ausswerffen, sonder nach gestallt unser sachen gnedig underschloff gunnen.</s>
				</p>
				<p>
					<s xml:lang="de" type="auto">Das die Aidgnossen dem papst ain soliche ainhellig guͦte antwurt geben habend, frowt mich hertzlich wol und vyl guͦter leut; gott geb hoch [doch?] gnad, das etwa ain völckle sich der massen erzöge gegen im, das er siner hilff und sicheren schutz und schirms wert seye.</s>
					<s xml:lang="de" type="auto">Ich kan nitt mehr; hapt umb gottes willen feͦur guͦt und bittend hertzlich fur unß.</s>
				</p>
				<p>
					<s xml:lang="de" type="auto">Nepos ex fratre Albertus schribt usß Strassburg, das Fagius seye in Engeland zogen, und zieche Bucerus nache; aber ir weyb und kind blybind noch zuͦ Strasburg.</s>
					<s xml:lang="de" type="auto">Der bischoff hat die andern prediger all gen Zabern beschriben; aber sy habend ursach ires ussblybens anzogen; er trachtet, ain feine reformation anzuͦrichten.</s>
				</p>
				<p>
					<s xml:lang="de" type="auto">Buffler schribt uff gestert usß Ysne, das gewiss und war seye, das zuͦ Ysleben ain sölicher grosser erdbidem, ouch ain solich wetter gewesen, das alle menschen nitt anderst geacht, dann es seye der jungst tag; dann zuͦ mittnacht seye ain gantz mil wegs um die statt alles fürni gewesen, ain gantz halbe stund, und ain grosser trom wie ain raißtrog mitten uff den platz gefallen in der statt, luter füre, haben anfachen das für und flammen ussgeworffen, wie man sonst fürkuͦglen machet, byß nichts mehr dagewesen; sye aber nieman geschedigkt worden.</s>
					<s xml:lang="la" type="auto">24. A[prilis].</s>
				</p>
				<p>
					<s xml:lang="de" type="auto">Sine schwäger von Nuͤrnberg sind by im gewesen, habends gesagt, sy habinds gwiss kuntschafft, das es war seye.</s>
				</p>
				<p>
					<note type="signature">[Unterschrift fehlt.]</note>
					<note type="address">[Adresse verklebt:]</note>
					<s xml:lang="la" type="auto">Praestantissimo pietate ac doctrina viro D. Heinricho Bullingero, amico suo tanquam fratri venerando et charissimo.</s>
				</p>
			</div>
		</body>
	</text>
</TEI>