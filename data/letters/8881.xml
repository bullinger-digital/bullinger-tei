<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-42069" n="8881">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Lasicius / [Paris] AN Heinrich Bullinger, Johannes Wolf, 26. April 1572</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">unbekannt</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1580]</biblScope>
				<biblScope type="page">7849/96</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<settlement ref="place#587">Zürich</settlement>
						<institution>Zentralbibliothek</institution>
						<idno type="Autograph">Ms F 62,556</idno>
						<repository ref="archive#96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
					</msIdentifier>
					<physDesc/>
					<msContents>
						<msItem>
							<incipit>Scribente istuc generoso iuvene Hohesaxio</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Wotschke BW, Polen, S. 435f E</title>
							</bibl>
							<bibl type="Literatur" subtype="Erwähnung">
								<title>Bidlo, Jednota Bratrská III 178 und 87</title>
							</bibl>
							<bibl type="Literatur" subtype="Zitat">
								<title>Bidlo II 176 (A. 5)</title>
							</bibl>
						</listBibl>
						<note type="Allgemein">Mehrere Empfänger</note>
						<note type="Empfänger">Mehrere Empfänger Wolf Johannes</note>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/8881">
				<correspAction type="sent">
					<persName ref="person#240" cert="high">
						<forename cert="high">Johannes</forename>
						<surname cert="high">Lasicius</surname>
						<addName type="main">Lasitius (Lasicki), Johannes (Jan)</addName>
					</persName>
					<place source="#378" cert="high">
						<settlement>Paris</settlement>
						<district>Metropolitanes Frankreich</district>
						<country>Frankreich</country>
						<geo>48.8566 2.35166</geo>
					</place>
					<date when="1572-04-26" cert="low"/>
				</correspAction>
				<correspAction type="received">
					<persName ref="person#495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
					</persName>
					<persName ref="person#3988" cert="high">
						<forename cert="high">Johannes</forename>
						<surname cert="high">Wolf</surname>
						<graphic type="portrait" url="portraits/3988_Wolf_Johannes.jpg"/>
						<ref type="wikipedia" target="https://de.wikipedia.org/wiki/Johann_Wolf_(Theologe,_1521)"/>
					</persName>
				</correspAction>
				<correspContext>
					<ref type="next_chronologically" target="files.xml#8882"/>
					<ref type="prev_chronologically" target="files.xml#8880"/>
					<ref type="next_correspondence" target=""/>
					<ref type="prev_correspondence" target=""/>
					<ref type="next_correspondence_request" target=""/>
					<ref type="prev_correspondence_request" target=""/>
					<ref type="next_correspondence_reaction" target=""/>
					<ref type="prev_correspondence_reaction" target=""/>
					<ref type="next_same_sender" target="files.xml#8974"/>
					<ref type="prev_same_sender" target="files.xml#8440"/>
					<ref type="next_same_addressee" target="files.xml#9915"/>
					<ref type="prev_same_addressee" target="files.xml#8588"/>
					<ref type="next_with_sender_as_addressee" target="files.xml#8974"/>
					<ref type="prev_with_sender_as_addressee" target="files.xml#8440"/>
					<ref type="next_with_addressee_as_sender" target="files.xml#9915"/>
					<ref type="prev_with_addressee_as_sender" target="files.xml#8588"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile/>
	<text xml:lang="la">
		<body>
			<div>
				<p>
					<s xml:lang="la" type="auto">S.</s>
					<s xml:lang="la" type="auto">Scribente istuc generoso iuvene Hohesaxio, convictore et vetere amico nostro nec ego sane te salutandi occasionem praetermittere volui; ut enim vos magni facio, ita etiam amo, viros de republica christiana optme meritos et concordiae amantissimos, etsi Hohesaxium rogaram, ut scriberet, meo quoque nomine salutem ascriberet.</s>
					<s xml:lang="la" type="auto">Ego huc Viteberga veni anno superiori cum filio voivodae Vladislaviensis, unius ex istis, cuius tuus gener in suo de aeterno dei filio libro mentionem fecit.</s>
					<s xml:lang="la" type="auto">Usi autem adhuc sumus magna prosperitate, quod beneficium soli deo debemus, licet Bruxellis pharaonem illum cominus viderimus.</s>
					<s xml:lang="la" type="auto">In Polonia nostra deus iram suam exerit per annonae<note type="margin">a.R.: annonem!</note> caritatem, varios morbos et pestilentiam.</s>
					<s xml:lang="la" type="auto">Immiserat idem Tartarorum centum millia amplius in Russiam; atque ipsius erga suos pietas est, rursum eos repulit afflictos pestilentia metu a nostris incusso, qui illos armati in finibus operiebantur.</s>
				</p>
				<p>
					<s xml:lang="la" type="auto">Turca Valachiam occupasse fertur misso in eam suo bassa, dum ipse voivoda princeps 18 annos natus quaerit uxorem in Russia.</s>
					<s xml:lang="la" type="auto">Habemus igitur iam vicinum non bonum, cum quo haud dubie brevi confligendum erit.</s>
					<s xml:lang="la" type="auto">At quis cum hac bestia poterit feliciter, ait Iohannes in Apocalypsi.</s>
					<s xml:lang="la" type="auto">Nimirum ut olim sic nunc quoque vult deus populum suum ad illas Esaiae reliquias redigere.</s>
				</p>
				<p>
					<s xml:lang="la" type="auto">Threcius homo occupatissimus profectus est cum Gilovio, dei ministro, Varsoviam ad comitia, quibus in comitiis agetur potissime[um?] de decimis, id est de compositione laicorum cum clericis praeter bellum.</s>
					<s xml:lang="la" type="auto">Nam Moschus rupit inducias offensus nobis, quod per fines Podoliae Tartari ad eum pervenerint longeque ac late ipsius regiones igni et gladio anno praeterito vastarunt forte rege nostro quodammodo connivente.</s>
					<s xml:lang="la" type="auto">Nam sane male erant ab eo accepti legati nostri.</s>
				</p>
				<p>
					<s xml:lang="la" type="auto">Barsi<note type="margin">a.R.: Bursi?</note> voivoda Cracoviensis, hostis evangelicorum, obiit.</s>
					<s xml:lang="la" type="auto">Sunt Cracovie in coetu evangelicorum 600 Germani, qui coetus habere solent in domo praealta, quam emit ecclesia.</s>
					<s xml:lang="la" type="auto">In Moravia et Boemis fatis concessere viri aliquot praeclari (20 propemodum) communionis fratrum Boemorum.</s>
				</p>
				<p>
					<s xml:lang="la" type="auto">Blahosinus<note type="margin">a.R.: Blahostanus?</note> et Herbertus erant praecipui, mirum ut illos defleat omnis illa pia ecclesia.</s>
					<s xml:lang="la" type="auto">In Polonia quoque multi nobiles extincti sunt, plures tamen, quos crapula occidit.</s>
					<s xml:lang="la" type="auto">Nos vero omnes servet dominus ad nominis sui gloriam.</s>
					<s xml:lang="la" type="manual">Amen.</s>
					<s xml:lang="la" type="auto">Num tuus gener d. Simlerus a Froschouero vestem pelliceam acceperit, quam ei meus d[ominus] voivoda dono miserat, cupio ex te cognoscere.</s>
				</p>
				<p>
					<s xml:lang="la" type="auto">Hohesaxium instruxi, quae tibi perscripturus de Gallia esset.</s>
					<s xml:lang="la" type="auto">Da, quaeso, operam, mi pater, ut hae litterae, ad quos scriptae sunt, cito perveniant.</s>
					<s xml:lang="la" type="auto">Bellum in mari parari tacite audio.</s>
					<s xml:lang="la" type="auto">Verum cum Angli Gallis foedere sint iam iuncti, quidquid est, quod clam agitur, contra catholicissimum illum esse opinor.</s>
					<s xml:lang="la" type="auto">Caetera, quae scribere non est tutum, posterius tempus declarabit.</s>
					<s xml:lang="la" type="auto">Nos tuto et quiete vivi[mus].</s>
					<s xml:lang="la" type="auto">Legati e Scotia venerunt ad regem, ex Anglia quoque propediem venient; mittet etiam rex in Angliam suos.</s>
					<s xml:lang="la" type="auto">Rupellani portas diligenter observare dicuntur; si ita est, aliquid metuunt.</s>
					<s xml:lang="la" type="auto">Nos vero dominum deum nostrum ex animo metuamus.</s>
				</p>
				<p>
					<s xml:lang="la" type="auto">Vale, vir praestantissime.</s>
				</p>
				<p>
					<s xml:lang="la" type="auto">Pa[ri]siis 1572. 26. aprilis e domo Amaritonis advocati prope Vaesalum.</s>
				</p>
				<p>
					<s xml:lang="la" type="auto">Tui tanquam patris in Christo et amans et observans Ioannes Lasicius, Polonus.</s>
				</p>
				<p>
					<s xml:lang="la" type="auto">Praeclaro theologo d. Henrico Bullingero, pastori Tigurino, suo... honorando vel d. Ioanni Wolfio.</s>
				</p>
				<p>
					<s xml:lang="la" type="auto">Tiguri.</s>
				</p>
			</div>
		</body>
	</text>
</TEI>