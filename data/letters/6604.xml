<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0"
	 xml:id="Brief_TUSTEP-0-35119"
	 n="6604">
	<teiHeader xml:lang="de">
		<fileDesc>
			<titleStmt>
				<title subtype="file">Theodor Beza / [Genf] AN s.n. / [Zürich], 14. Dezember 1565</title>
			</titleStmt>
			<publicationStmt>
				<address>
					<addrLine>TVZ Theologischer Verlag Zürich AG</addrLine>
					<addrLine>Badenerstrasse 73</addrLine>
					<addrLine>8004 Zürich</addrLine>
				</address>
			</publicationStmt>
			<seriesStmt>
				<title subtype="publication">Heinrich Bullinger Werke (Vorläufige Transkriptionen der HBBW-EditorInnen)</title>
				<biblScope type="volume">HBBW</biblScope>
				<biblScope type="page">6732/152</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<settlement ref="places.xml#587">Zürich</settlement>
						<institution>Staatsarchiv</institution>
						<idno type="Autograph">E II 371,1026</idno>
						<repository ref="archives.xml#94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
					</msIdentifier>
					<physDesc/>
					<msContents>
						<msItem>
							<incipit>Plurimam vobis salutem optamus in domino ... quem etiam quotidie summo studio precamur</incipit>
							<textLang>el</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title subtype="Gedruckt">Registres 3, 194-197, Annexe Nr. 23</title>
							</bibl>
							<bibl type="Literatur" subtype="Übersetzung">
								<title subtype="Literatur">Walter Hildebrandt, Rudolf Zimmermann, Bedeut. u. Geschichte des 2. Helv. Bekenntnisses, 38-39A [Brief]</title>
							</bibl>
							<bibl type="Literatur">
								<title subtype="Literatur">Hollweg, Augsburger RT von 1566, S. 164 f.</title>
							</bibl>
							<bibl type="Literatur">
								<title subtype="Literatur">Geisendorf, Beza, S. 270 f.</title>
							</bibl>
						</listBibl>
						<note type="Absender">im Namen der Compagnie des Pasteurs</note>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<settlement ref="places.xml#492">Strassburg</settlement>
						<institution>National- und Universitätsbibliothek</institution>
						<idno type="Kopie">Ms 0.687 = STB Bd. 28,214-216</idno>
						<repository ref="archives.xml#81">
							<name>Strassburg BNU</name>
							<ref target="https://www.bnu.fr/fr"/>
						</repository>
					</msIdentifier>
					<physDesc/>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/6604">
				<correspAction type="sent">
					<persName ref="persons.xml#890" cert="high">
						<forename cert="high">Theodor</forename>
						<surname cert="high">Beza</surname>
						<addName type="main">de Bèze (Beza), Théodor</addName>
						<note type="Person">im Namen der Compagnie des Pasteurs</note>
						<graphic type="portrait" url="portraits/876_Beza_Theodor.jpg"/>
						<ref type="wikipedia" target="https://de.wikipedia.org/wiki/Th%C3%A9odore_de_B%C3%A8ze"/>
					</persName>
					<location cert="high">
						<settlement ref="places.xml#167">Genf</settlement>
						<district ref="districts.xml#52">Genève</district>
						<country ref="countries.xml#58">Schweiz</country>
						<geo>46.20222 6.14569</geo>
					</location>
					<date when="1565-12-14" cert="low"/>
				</correspAction>
				<correspAction type="received">
					<roleName type="title">
						<name type="plural" ref="titles.xml#50" cert="high">Prediger</name>
						<location cert="high">
							<settlement ref="places.xml#587">Zürich</settlement>
							<district ref="districts.xml#210">Zürich</district>
							<country ref="countries.xml#58">Schweiz</country>
							<geo>47.370093 8.544054</geo>
						</location>
					</roleName>
					<location cert="high">
						<settlement ref="places.xml#587">Zürich</settlement>
						<district ref="districts.xml#210">Zürich</district>
						<country ref="countries.xml#58">Schweiz</country>
						<geo>47.370093 8.544054</geo>
					</location>
				</correspAction>
				<correspContext>
					<ref type="next_chronologically" target="files.xml#6605"/>
					<ref type="prev_chronologically" target="files.xml#6603"/>
					<ref type="next_correspondence" target="files.xml#6643"/>
					<ref type="prev_correspondence" target="files.xml#5734"/>
					<ref type="next_correspondence_request" target="files.xml#6643"/>
					<ref type="prev_correspondence_request" target="files.xml#5734"/>
					<ref type="next_correspondence_reaction" target=""/>
					<ref type="prev_correspondence_reaction" target=""/>
					<ref type="next_same_sender" target="files.xml#6605"/>
					<ref type="prev_same_sender" target="files.xml#6571"/>
					<ref type="next_same_addressee" target="files.xml#6842"/>
					<ref type="prev_same_addressee" target="files.xml#6267"/>
					<ref type="next_with_sender_as_addressee" target="files.xml#6605"/>
					<ref type="prev_with_sender_as_addressee" target="files.xml#6571"/>
					<ref type="next_with_addressee_as_sender" target="files.xml#6842"/>
					<ref type="prev_with_addressee_as_sender" target="files.xml#6267"/>
				</correspContext>
			</correspDesc>
			<langUsage>
				<language ident="el" usage="0">Griechisch</language>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="6604/Autograph/00 E_II_371__fol__1026_r_.tif" n="1"/>
		<graphic url="6604/Autograph/01 E_II_371__fol__1026_v_.tif" n="2"/>
		<graphic url="6604/Autograph/02 E_II_371__fol__1027_r_.tif" n="3"/>
		<graphic url="6604/Autograph/03 E_II_371__fol__1027_v_.tif" n="4"/>
	</facsimile>
	<text xml:lang="la">
		<body>
			<div>
				<ab>
					<s xml:lang="la" type="auto">S.</s>
					<s xml:lang="la" type="auto">Plurimam vobis salutem optamus in domino, charissimi et plurimum observandi fratres, quem etiam quotidie summo studio precamur, sicuti par est, ut a vobis et vestris ecclesiis pro bonitate singulari sua pestis flabellum avertat nosque adeo omnes deletis semel peccatis nostris clementer respiciat.</s>
					<s xml:lang="la" type="auto">Caeterum, quo magis est praeceps occasio et arduum negotium, de quo nunc vobiscum agere instituimus, eo certius speramus fore, ut nostram interpellationem, utpote non ab aliqua <foreign xml:lang="el">πολθπραγμοσθνΗ</foreign> vel levitate, non denique aliunde quam a communi salutis studio profectam in bonam partem accipiatis.</s>
					<s xml:lang="la" type="auto">Est autem res tot huiusmodi:</s>
				</ab>
				<ab>
					<s xml:lang="la" type="auto">Constitutum est imperatori Maximiliano, sicut nostis, comitia totius imperii Augustae habere 14. proximi mensis, in quibus non tantum in genere de constituenda religione, sed specialiter et expresse de cohibendis haeresibus et sectis disputabitur.</s>
					<s xml:lang="la" type="auto">Haec enim in edicto nominatim contineri ad nos scribitur.</s>
				</ab>
				<ab>
					<s xml:lang="la" type="auto">Sanctum sane et plane necessarium consilium.</s>
				</ab>
				<ab>
					<s xml:lang="la" type="auto">Sed quid, si illic quoque hoc praetextu veritas et quidem indicta causa damnetur?</s>
					<s xml:lang="la" type="auto">Hoc vere non temere veremur.</s>
					<s xml:lang="la" type="auto">Quoties enim hoc nonnulli superioribus annis sint moliti et quam mirabiliter dominus eorum consilia fregerit, minime ignoratis.</s>
					<s xml:lang="la" type="auto">Tantum abest autem, ut tempus emollierit quorundam duritiem, ut contra nunquam iniquiores fuerint, adeo quidem, ut et libris editis et quotidianis concionibus nos non modo papistis, sed etiam quibusvis Epicureis atque adeo diabolis ipsis deteriores esse clare et aperte declamitent.</s>
				</ab>
				<ab>
					<s xml:lang="la" type="auto">Acuit autem vehementer hanc illorum rabiem optimi principis electoris Palatini aperta in veritatis partes transitio; cui nisi modis omnibus primo quoque tempore obstiterint, patefactos suos errores ac proinde sui dogmatis ruinam propinquam prospiciunt.</s>
				</ab>
				<ab>
					<s xml:lang="la" type="auto">Huc accedit, quod adiuncta nobis Gallia sese ne numero quidem superiores fore satis intelligunt ac proinde toti in eo sunt, vel ut Gallicas ecclesias ad Augustanam confessionem amplectandam adactas a nobis abducant, quod tamen nunquam effecturos speramus, vel papistis, qui et ipsi in hanc unam occasionem sunt intenti atque adeo iam quandam cum illis concordiae speciem simulant, aditum ad illas ecclesias semel perdendas patefaciant.</s>
					<s xml:lang="la" type="auto">Adeo ferri tandem praecipites necesse est, quia bona conscientia naufragium semel fecerunt.</s>
				</ab>
				<ab>
					<s xml:lang="la" type="auto">Putant autem sese, quod nunc optant, multo quam unquam antea facilius effecturos, tum quoniam papistas ipsos in nobis damnandis socios habebunt, quod ante factum non fuit, tum etiam quoniam, praeterquam quod nullus iam superest Melanchthon, qui authoritate sua illos compescat, quosdam habent magnae auctoritatis, quos non attinet nominare, adeo in hoc ipsum, id est ad nos damnandos potius quam audiendos propensos, ut illi nostri adversarii nullis magis quam iis nitantur.</s>
				</ab>
				<ab>
					<s xml:lang="la" type="auto">"Esto vero", dicet fortassis aliquis, "obtineant illi, quod volunt, quid hoc ad nos attinet, qui illorum decretis minime tenemur?"</s>
					<s xml:lang="la" type="auto">Nos vero non modo ita esse fatemur dei beneficio, sed etiam plane confidimus, fore ut, sicut nobis deus noster promisit, superior evadat ipsius veritas, quicquid tandem universus mundus adversum eam moliatur.</s>
					<s xml:lang="la" type="auto">Interea vero si cessatione nostri commiserimus, ut et nos ipsi et fratres adhuc tenelli in nos respicientes velut ultro in ea mala coniiciamur, unde postea non facile possimus emergere, sane veremur, ne hoc nobis aliquando coram dei tribunali merito obiiciatur.</s>
				</ab>
				<ab>
					<s xml:lang="la" type="auto">Nam quod ad nos attinet, si forte acciderit, quod illi moliuntur, ut pro haereticis damnemur ac proinde tum ab illis tum a papistis communi quodam consensu oppugnemur, quid tandem futurum arbitrabimur?</s>
					<s xml:lang="la" type="auto">Galliae vero multo etiam deteriori erit conditio, quoniam nihil aliud iam pridem illic captant adversarii, quam ut hoc praetextu (Germania non tantum silente, sed etiam approbante) nascentes ecclesias funditus evertant.</s>
					<s xml:lang="la" type="auto">Neque vero nos temere haec coniicimus, observandi fratres, quum et ex Gallia et ex Germania ipsa subinde literas de iis rebus accipiamus, quae nos profecto in maximas difficultates coniiciunt, quoniam etiam si periculum ad nos usque non pertineret, quos tamen certum est ab illis nominatim peti, nos inquam Zvinglianos et Calvinistas, ut ipsi vocant, iuberet tamen charitas fratres in tanto periculo non deserere.</s>
					<s xml:lang="la" type="auto">Remedio itaque opus est, cui dominus, prout ipsi visum erit, benedicet; sed quodnam aptissimum sit remedium, praesertim occasione tam praecipiti, nondum nobis venire in mentem potuit.</s>
					<s xml:lang="la" type="auto">Itaque hoc ipsum est, de quo nunc vos consulendos putavimus vestram sententiam audituri libentius quam nostram exposituri.</s>
					<s xml:lang="la" type="auto">Quid tandem nobis videatur, ingenue scribemus, sed ea lege, ut, quid facto sit opus in communi periculo, alii potius quam nos decernant.</s>
				</ab>
				<ab>
					<s xml:lang="la" type="auto">Quoniam igitur neque fieri posse, praesertim in tanta temporis brevitate neque, si per tempus liceret, expedire putamus, ut Civitatum legati ad comitia mittantur, idcirco nobis maxime placet haec ratio (utpote quae extra omne periculum esse videatur), ut breve Germanicum aliquod scriptum seu Latinum statim edatur, quanvis non publica Civitatum authoritate, tamen paucis fideliter et quam placidissime complectens doctrinam in omnibus harum partium ecclesiis receptam, eam ipsam nimirum, quae iam olim Helveticarum ecclesiarum nomine scripta et edita est, tum etiam ostendens commodissimam atque adeo unicam componendi de coena domini dissidii rationem apparere, non si damnentur ex unius partis arbitrio, qui nunquam fuerunt coram auditi, sicut in Tridentino concilio damnati sunt, quicunque pontificis Romani doctrinam non probant, sed si Germanicae saltem totius gentis synodus convocetur loco et tempore convenienti, in quo primum omnium de sessuris iudicibus ac deinceps de tota futura actione praesente ipsa Caesarea maiestate sicut in veteribus synodis legitimis factum est, decernatur venturis etiam eo papistis, si voluerint, ut et ipsi ex uno dei verbo iudicentur.</s>
					<s xml:lang="la" type="auto">Posse autem Caesaream maiestatem caeteros etiam reges ac principes ad illam synodum probandam ac mittendos legatos hortari, quibus si hoc placebit, tanto maiorem fore huius synodi utilitatem.</s>
				</ab>
				<ab>
					<s xml:lang="la" type="auto">Quod si id recusent, pacatam nihilominus Germaniam fore magno cum imperii commodo nec dubium etiam esse, quin saltem quicunque in reliquis regionibus extra imperium evangelii doctrinam profitentur, eius synodi auctoritatem sequantur.</s>
					<s xml:lang="la" type="auto">Et quoniam hoc non ita brevi tempore praestari possit, aequissimum esse, ut interea utrinque asperitas omnis tum in libris scribendis tum in concionibus habendis inhibeatur, quae res nihil aliud quam turbas et dissidia partim fovet partim etiam subinde excitat, ut ipsa experientia comprobavit.</s>
					<s xml:lang="la" type="auto">Hoc igitur, observandi fratres, nobis nunc in mentem venit, quod quidem eo libentius probamus, quod Gallicas ecclesias, quibus eaedem fere difficultates obsistunt, nec Gallicas solum, sed etiam Anglicas et Belgicas, similia scripta edituras audimus, quem consensum plurimum valiturum speramus.</s>
				</ab>
				<ab>
					<s xml:lang="la" type="auto">Quod si quis ulterius progressus roget, quis sit exitus istius consilii futurus (nec enim prudentis est ultro sese eo praecipitem dare, unde postea evadere sine damno non posset), nos quidem arbitramur perdifficilem atque adeo pene<foreign xml:lang="el">αδθνατον</foreign> fore huius agendae synodi rationem, quae tamen si adeo praeter spem offeratur, pro singulari beneficio sit habenda.</s>
				</ab>
				<ab>
					<s xml:lang="la" type="auto">"Quorsum igitur ista?"</s>
					<s xml:lang="la" type="auto">dicet quispiam.</s>
				</ab>
				<ab>
					<s xml:lang="la" type="auto">Nempe ut istorum consilia nunc impediantur, qui nihil praeter damnationem et anathemata spirant; hoc enim, si fiet (fiet autem, ut speramus, facillime ea una ratione), tum confidimus intra breve spatium sic confirmatum iri recte sentientes ecclesias in ipsa quoque Germania, ut illos postea minime reformidemus.</s>
				</ab>
				<ab>
					<s xml:lang="la" type="auto">Haec igitur de hoc negotio nostra est sententia, observandi fratres, quam et multo ante vobis significassemus, si citius essemus de his rebus admoniti, et nunc precamur, ut boni consulatis.</s>
				</ab>
				<ab>
					<s xml:lang="la" type="auto">Nec enim haec alio consilio et a senatu nostro, quem de iis commonefecimus et a nobis istuc scribuntur, quam ut in communi periculo, quid facto sit opus, dispiciatis.</s>
				</ab>
				<ab>
					<s xml:lang="la" type="auto">Quam nostram solicitudinem, etiamsi fortasse supervacanea videtur, vobis tamen non improbatum iri speramus.</s>
					<s xml:lang="la" type="auto">Genevae 14. decembris anno domini 1565.</s>
				</ab>
				<ab>
					<s xml:lang="la" type="auto">Theodorus Beza ex sententia omnium pastorum urbis agrique Genevensis subscripsi.</s>
				</ab>
				<ab>
					<s xml:lang="la" type="auto">Fratribus ac symmystis nobis in domino plurimum venerandis Tigurinae ecclesiae pastoribus ac doctoribus.</s>
					<s xml:lang="la" type="auto">Tiguri.</s>
				</ab>
			</div>
		</body>
	</text>
</TEI>