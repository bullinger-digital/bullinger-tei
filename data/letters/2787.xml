<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0"
	 xml:id="Brief_TUSTEP-0-25203"
	 n="2787">
	<teiHeader xml:lang="de">
		<fileDesc>
			<titleStmt>
				<title subtype="file">Vincentius Magius / [Chur] AN Heinrich Bullinger / [Zürich], 16. Dezember 1555</title>
			</titleStmt>
			<publicationStmt>
				<address>
					<addrLine>TVZ Theologischer Verlag Zürich AG</addrLine>
					<addrLine>Badenerstrasse 73</addrLine>
					<addrLine>8004 Zürich</addrLine>
				</address>
			</publicationStmt>
			<seriesStmt>
				<title subtype="publication">Heinrich Bullinger Werke (Vorläufige Transkriptionen der HBBW-EditorInnen)</title>
				<biblScope type="volume">HBBW</biblScope>
				<biblScope type="page">4085</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<settlement ref="places.xml#587">Zürich</settlement>
						<institution>Staatsarchiv</institution>
						<idno type="Autograph">E II 365,186 ff.</idno>
						<repository ref="archives.xml#94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
					</msIdentifier>
					<physDesc/>
					<msContents>
						<msItem>
							<incipit>Ea animi ioconditate ac letitia, qua decet Christianum, salutationem manu tua apostolica papyro inscriptam suscipiens sum</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title subtype="Gedruckt">Graubünden BW I, S. 426-429, Nr. 301</title>
							</bibl>
						</listBibl>
						<note type="Absender">Alias: Maggi Vincenzo</note>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<settlement ref="places.xml#124">Dublin</settlement>
						<institution>Trinity Collge</institution>
						<idno type="Kopie">Ms 1158, fo 44v-46</idno>
						<repository ref="archives.xml#31">
							<name>Dublin TC</name>
							<ref target="https://www.tcd.ie/library/"/>
						</repository>
					</msIdentifier>
					<history><origin><p><date>18. Jh.</date></p></origin></history>
					<physDesc>
						<objectDesc/>
						<sealDesc>
							<seal><p>Siegelspur</p></seal>
						</sealDesc>
					</physDesc>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<settlement ref="places.xml#587">Zürich</settlement>
						<institution>Zentralbibliothek</institution>
						<idno type="Kopie">Ms S 86,46</idno>
						<repository ref="archives.xml#96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
					</msIdentifier>
					<physDesc/>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/2787">
				<correspAction type="sent">
					<persName ref="persons.xml#2009" cert="high">
						<forename cert="high">Vincentius</forename>
						<surname cert="high">Magius</surname>
						<addName type="main">Maggi (Magius), Vincenzo</addName>
						<ref type="wikipedia" target="https://de.wikipedia.org/wiki/Vincenzo_Maggi"/>
					</persName>
					<location cert="high">
						<settlement ref="places.xml#98">Chur</settlement>
						<geo>46.84986 9.53287</geo>
					</location>
					<date when="1555-12-16" cert="low"/>
				</correspAction>
				<correspAction type="received">
					<persName ref="persons.xml#495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
					</persName>
					<location cert="high">
						<settlement ref="places.xml#587">Zürich</settlement>
						<district ref="districts.xml#210">Zürich</district>
						<country ref="countries.xml#58">Schweiz</country>
						<geo>47.370093 8.544054</geo>
					</location>
				</correspAction>
				<correspContext>
					<ref type="next_chronologically" target="files.xml#2788"/>
					<ref type="prev_chronologically" target="files.xml#2786"/>
					<ref type="next_correspondence" target=""/>
					<ref type="prev_correspondence" target="files.xml#2743"/>
					<ref type="next_correspondence_request" target=""/>
					<ref type="prev_correspondence_request" target="files.xml#2743"/>
					<ref type="next_correspondence_reaction" target=""/>
					<ref type="prev_correspondence_reaction" target=""/>
					<ref type="next_same_sender" target=""/>
					<ref type="prev_same_sender" target="files.xml#2743"/>
					<ref type="next_same_addressee" target="files.xml#2794"/>
					<ref type="prev_same_addressee" target="files.xml#2781"/>
					<ref type="next_with_sender_as_addressee" target=""/>
					<ref type="prev_with_sender_as_addressee" target="files.xml#2743"/>
					<ref type="next_with_addressee_as_sender" target="files.xml#2794"/>
					<ref type="prev_with_addressee_as_sender" target="files.xml#2781"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile/>
	<text xml:lang="la">
		<body>
			<div>
				<ab>
					<s xml:lang="la" type="auto">A. salvatore S.</s>
				</ab>
				<ab>
					<s xml:lang="la" type="auto">Ea animi ioconditate ac lętitia, mi doctissime Henrice, qua decet Christianum, salutationem manu tua apostolica papyro inscriptam suscipiens sum et in his lętatus, quę tuo nomine per Galitium nostri amantissimum dicta fuere, spe illa coelesti(?) cor[r]oboratus, ut tandem in domo Dei illa magna una simul ambulantes fruamur ea salute aeterna, quam literis tuo Magio precatus es, amen.</s>
					<s xml:lang="la" type="auto">Quod vero meas ineruditas liters optes etsi aliquoties Prisciani caput calamo pungendum mihi fuerit attamen, quum aliquid novi nactus fuero, ne videar inhumanus, morem tibi humanissimo ex animo geram.</s>
					<s xml:lang="la" type="auto">Nunc non est, quod e promptuario meo mittam preter hoc, quod ex amici literis a Vienna omnia, quę ad nostrum Galitium de Germania deque rege et regno Polonię scripsisti, comprobata fuere.</s>
					<s xml:lang="la" type="auto">Orandum est, ut, quod dominus exercituum in Germaniam operatus est, dignetur pro sui gloria confirmare regi et regno Polonię fidem augendo, principesque omnes terrę utnon tam theodidactos quam re potentes reddat, quatenus pauperes conquerentes, inopes deffensore carentes a fraude, ab iniuria, a tyrannide Antichristi liberentur illorumque sanguis innocens vindicetur, qui ut scripsisti nuper in templum et altare Baal effusus est per Iazabelem illam ab inferis Antichristi pręstigiis revocatam, ac quottidie spargitur ut dicis per Achabum regem, pro quo sanguineo cruore o admirabile, o inenar[r]abile, o sacrosanctum, o tremendum sacramentum Christus ille filius Dei unigenitus et ipse Deus factus in signum maledictum habondo (!) sanguinem effudit, amen.</s>
					<s xml:lang="la" type="auto">De vulpecula autem illa papyro depicta nihil aliud in presentiarum dicam, nisi quod omnibus mortalibus notissimum esse non ambigo: nempe animal esse omni malitia pręditum, fraude armatum, insidiis instructum, etsi sepissime malitia, fraude ac hominum insidiis capitur et excoriatur.</s>
					<s xml:lang="la" type="auto">Verum si datum esset meo cum Bul[l]ingero in Patmo insula enigmata scribere, hoc unum tantum dicam: misterium egressionis vulpeculę a cavea, si ad Iunii mensem adviserit, fore tibi aperiendum.</s>
					<s xml:lang="la" type="auto">Interea expectans expectabo et ego sacrosancta illa misteria literis tuis promissa et in compendium redacta necnon et quę fueris in Apocalypsim operatus, licet, ut mihi videtur, quisquis fuerit auctor sibi soli ut ita dicam voluerit enigmatizari.</s>
					<s xml:lang="la" type="auto">Nam Iohannem illum, qui misterium misteriorum ecclesię Dei aperte tradidit dicens: "In principio erat verbum, et verbum erat apud Deum, et Deus erat verbum" etc. sub enigmatum plaustro non credo sudasse, et ut verum meo doctissimo Henrico fatear, quoties ea, quę iussu genii septem ecclesiis Asianis Iohannes ille scripsit, cum his confero, quę Paulus septem ecclesiis literis mandavit, frigescunt apud Magium et ignis et coruscationes ut fulgura, nec multum movent illum tonitrua, terrę motus, sonitus acquarum et citarizantium in citaris et cętera spectra et portenta Apocalipsea, imo omnia mihi illa in parietem depicta non aliter quam ignis purgatorii, quum in apostoli scriptis versor, esse videntur.</s>
					<s xml:lang="la" type="auto">Nonne tonare Pulum dices, quum Christum Iesum et hunc crucifixum prędicat at[t]estans nihil aliud scire pręterquam hunc crucifixum, Iudeis scandalum, gentibus stultitiam, verum vocatis crucifixum, Dei potentiam Deique sapientiam.</s>
					<s xml:lang="la" type="auto">Nonne vere coruscat Paulus, quum ad apostolum non ab hominibus neque per homines, sed per Christum vocatum scribit?</s>
					<s xml:lang="la" type="auto">Nonne fulgurat, quum pręsumit angelum de coelo execrari, Petrum non recto pede ad veritatem evangelii incedentem in faciem percutere?</s>
					<s xml:lang="la" type="auto">Nonne terremotu tremefacit pseudoapostolos, quum ap[p]ellat illos inimicos crucis Christi, quum se prefert omnibus apostolis scribens se nihil accipisse ab his, qui in ecclesia censebantur columnas (?) esse?</s>
					<s xml:lang="la" type="auto">Vere, ut multa alia pretermit[t]am, hę coruscationes, tonitrua, fulgura, terremotus, strepitus acquarum, sonitus tubę et citarizantium ab organo Dei egressa superant ni fallor omnis illos Apocalypseos terrores, omnia illa portenta et omnia misteria in hanc usque diem abscondita, licet et multi pii ac doctissimi viri ad illa aperienda insudarunt.</s>
				</ab>
				<ab>
					<s xml:lang="la" type="auto">Donet tibi igitur omnipotens Deus genium illum in tui obsequium, qui sacramentum, in quo omnia sacrame[n]ta continentur, Marię virgini ap[p]ortans universo orbi clare exposuit, quatenus et tibi inserviens per te quoque Apocalipsea illa involucra explicentur, et(?) ad Dei gloriam Iohannes ille tandem ab ecclesia intelligatur, amen.</s>
					<s xml:lang="la" type="auto">Salutem in Christo tibi, frater charissime, una cum ceteris cooperariis in evangelio, Pellicano, Bibliandro, Occhino, Gualtero, Iosia, et cum omnibus, qui Christum diligunt, opto.</s>
					<s xml:lang="la" type="auto">Si quis vero non amat dominum Iesum, anathema sit, maranatha.</s>
					<s xml:lang="la" type="auto">Valete omnes et vos vallate a valsis fratribus, qui summo studio (subversa sacrosancta Domini mensa) maccellum sibi ipsis erigunt dentes ac ventres cum Caparnaitis parantes ad Chrsitum dilaniandum, qu[u]m tamen corpore glorificato ad dexteram patris sedeat venturus non citius quam ad diem novissimum iudicare vivos et mortuos, qui, etsi corpore (ut homo) ad Caparnitas descenderet, illis voracibus corpus suum nequaquam tradere posset; nam ipse mortuus est semel nec amplius mori potest neque dicere: "Hoc est corpus meum, quod pro vobis traditur; hic est sanguis meus, qui pro vobis effunditur."</s>
					<s xml:lang="la" type="auto">Relinquitur ergo tantum ecclesię Dei sacrosancta mortis Christi memoria, ob quam in congregatione iustorum Deo, patri nostro (cena sanctissima parata) gratię agentur(?), in qua, ut vere Christi caro fidei dentibus comeditur et gustu sanguis bibitur et degustatur, Deus suę ecclesię misereatur, amen.</s>
				</ab>
				<ab>
					<s xml:lang="la" type="auto">Gratia Domini tecum, Curię, XVI. Decembris MDLV.</s>
					<s xml:lang="la" type="auto">Ponticella noster, quum has meas clauderem literas, superveniens rogavit, ut nomine suo tibi in Christo plurimam salutem dicerem.</s>
					<s xml:lang="la" type="auto">Vincentius Magius, theodidactus Brisianus.</s>
				</ab>
				<ab>
					<note type="address">[Adresse:]</note>
					<s xml:lang="la" type="auto">[Jesu] Christi apostolo [Hen]rico Bul[l]ingero.</s>
					<s xml:lang="la" type="auto">Tiguri.</s>
				</ab>
			</div>
		</body>
	</text>
</TEI>