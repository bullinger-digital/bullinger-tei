<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0"
	 xml:id="Brief_TUSTEP-0-26110"
	 n="2933">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Heyden / [Strassburg] AN Heinrich Bullinger / [Zürich], 24. Mai 1556</title>
			</titleStmt>
			<publicationStmt>
				<address>
					<addrLine>TVZ Theologischer Verlag Zürich AG</addrLine>
					<addrLine>Badenerstrasse 73</addrLine>
					<addrLine>8004 Zürich</addrLine>
				</address>
			</publicationStmt>
			<seriesStmt>
				<title subtype="publication">Heinrich Bullinger Werke (Vorläufige Transkriptionen der HBBW-EditorInnen)</title>
				<biblScope type="volume">HBBW</biblScope>
				<biblScope type="page">4269/163</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<settlement ref="places.xml#587">Zürich</settlement>
						<institution>Staatsarchiv</institution>
						<idno type="Autograph">E II 347,490-496</idno>
						<repository ref="archives.xml#94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
					</msIdentifier>
					<physDesc/>
					<msContents>
						<msItem>
							<incipit>Quanquam te aliorum significatione cognovisse arbitror, quid caussae sit, cur praeter ceteros adolescentes tuum</incipit>
							<textLang>la</textLang>
						</msItem>
					</msContents>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<settlement ref="places.xml#587">Zürich</settlement>
						<institution>Zentralbibliothek</institution>
						<idno type="Kopie">Ms S 87,132</idno>
						<repository ref="archives.xml#96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
					</msIdentifier>
					<history><origin><p><date>18. Jh.</date></p></origin></history>
					<physDesc>
						<objectDesc/>
						<sealDesc>
							<seal><p>Siegelspur</p></seal>
						</sealDesc>
					</physDesc>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<settlement ref="places.xml#492">Strassburg</settlement>
						<institution>National- und Universitätsbibliothek</institution>
						<idno type="Kopie">Ms 0.680 = STB Bd. 21,124-127</idno>
						<repository ref="archives.xml#81">
							<name>Strassburg BNU</name>
							<note type="Hinweis">Baum setzt zu seiner Abschrift (Th.B. 21, 124ff): «Epistola auriosissima.»</note>
							<ref target="https://www.bnu.fr/fr"/>
						</repository>
					</msIdentifier>
					<history><origin><p><date>19. Jh.</date></p></origin></history>
					<physDesc/>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/2933">
				<correspAction type="sent">
					<persName ref="persons.xml#1547" cert="high">
						<forename cert="high">Johannes</forename>
						<surname cert="high">Heyden</surname>
					</persName>
					<location cert="high">
						<settlement ref="places.xml#492">Strassburg</settlement>
						<district ref="districts.xml#111">France métropolitaine</district>
						<country ref="countries.xml#28">Frankreich</country>
						<geo>48.58392 7.74553</geo>
					</location>
					<date when="1556-05-24" cert="low"/>
				</correspAction>
				<correspAction type="received">
					<persName ref="persons.xml#495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
					</persName>
					<location cert="high">
						<settlement ref="places.xml#587">Zürich</settlement>
						<district ref="districts.xml#210">Zürich</district>
						<country ref="countries.xml#58">Schweiz</country>
						<geo>47.370093 8.544054</geo>
					</location>
				</correspAction>
				<correspContext>
					<ref type="next_chronologically" target="files.xml#2934"/>
					<ref type="prev_chronologically" target="files.xml#2932"/>
					<ref type="next_correspondence" target=""/>
					<ref type="prev_correspondence" target=""/>
					<ref type="next_correspondence_request" target=""/>
					<ref type="prev_correspondence_request" target=""/>
					<ref type="next_correspondence_reaction" target=""/>
					<ref type="prev_correspondence_reaction" target=""/>
					<ref type="next_same_sender" target=""/>
					<ref type="prev_same_sender" target=""/>
					<ref type="next_same_addressee" target="files.xml#2937"/>
					<ref type="prev_same_addressee" target="files.xml#2921"/>
					<ref type="next_with_sender_as_addressee" target=""/>
					<ref type="prev_with_sender_as_addressee" target=""/>
					<ref type="next_with_addressee_as_sender" target="files.xml#2937"/>
					<ref type="prev_with_addressee_as_sender" target="files.xml#2921"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="2933/Autograph/00 E_II_347__S__490_.tif" n="1"/>
		<graphic url="2933/Autograph/01 E_II_347__S__491_.tif" n="2"/>
		<graphic url="2933/Autograph/02 E_II_347__S__492_.tif" n="3"/>
		<graphic url="2933/Autograph/03 E_II_347__S__493_.tif" n="4"/>
		<graphic url="2933/Autograph/04 E_II_347__S__494_.tif" n="5"/>
		<graphic url="2933/Autograph/05 E_II_347__S__495_.tif" n="6"/>
		<graphic url="2933/Autograph/06 E_II_347__fol__496_r_.tif" n="7"/>
		<graphic url="2933/Autograph/07 E_II_347__fol__496_v_.tif" n="8"/>
	</facsimile>
	<text xml:lang="la">
		<body>
			<div>
				<ab>
					<s xml:lang="la" type="auto">Gratiam et pacem a deo patre nostro et domino Ihesu Chrsito.</s>
				</ab>
				<ab>
					<s xml:lang="la" type="auto">Quanquam te aliorum significatione cognovisse arbitror, quid caussae sit, cur praeter ceteros adolescentes tuum quoque filium (qui et prius mihi fama paterna non vulgariter gratus erat et postea humanissimis literis commendatus est ut cum maxime) in dialecticis et rhetoricis instituere intermittere cogar; tamen, cum auditione audierim scholarchas nostros accusatorias quasdam ad te dedisse literas, ut me quoquo modo invisum et odiosum reddant, mei officii fore existimavi paucis apologeticam purgationem transmittere, quo, si quam opinionem iam tua mente ex eorum iportuna delatione comprehendisti, si eam ratio convellet, si ratio labefactabit, si denique veritas extorquebit, ne repugnes eamque animo tuo aut libenti aut aequo remittas.</s>
					<s xml:lang="la" type="auto">Tres praecipue caussas attulerunt scholarchae nostri, cur mihi privata lectione interdicendum putarent, quarum prima fuit, quod dicerent me non coniunctum esse ut membrum Germanicae suae ecclesiae, secunda quod praeter consuetudinem scholae privatim doceam, tertia quod non Aristoteleum aliquem dialecticum aut rhetorem meis auditoribus praelegerim, sed Ramum, novum quendam haereticum, in dialecticis et rhetoricis proposuerim.</s>
					<s xml:lang="la" type="auto">De his licedt hic auditus non sim, ut satis superque me purgarem, tamen tuae religiosae humanitati tantum confido, ut me benvole si auditurus nec cuiusquam praeiudicio accessurus, nisi alteram partem audieris.</s>
					<s xml:lang="la" type="auto">Quod ad primum attinet, ingenue et fassus sum et adhuc profiteor me certis rationibus adduci, ut bona conscientia cum hac ecclesia communicare et coniungi adhuc nequeam, quarum praecipua est illa, quod videam hos homines omnia celestia bona, et quicquid ad salutem necessarium est, non solum apud unicum nostrum regem Christum, qui unus est pastor ovium suarum et unicus distributor celestium bonorum, quaerere aut quaeri debere distincte profiteri, sed etiam apud suum externum ministerium (quod utinam legitimum esset et vero consentaneum), apud se ut ministros Christi (utinam igitur Christo fideles essent), apud ceremonias, sacramenta et externas res exigere et accipi debere confiteantur quasi palmites per creaturalia media a vinea Christ possint separari, quasi Christus non sit omnia in omnibus.</s>
					<s xml:lang="la" type="auto">Altera ratio est, quod ex aqua baptismi externa regenerationem plenariam ad christianitat ingressum et nescio quid non faciant, ita ut scire nequeam, quo transferant lotionem Christi in aqua, igne et spiritu.</s>
					<s xml:lang="la" type="auto">Tertia, quod in pane sub pae et cum pane substantialiter et essentialiter verum corpus et sanguinem Christi dignis pariter indignis in remissionem peccatorum dicant se distribuere et porrigere.</s>
					<s xml:lang="la" type="auto">Quarta, quod excommunicatione non utantur, cum Christus illam aeque ut communicationem instituerit et apostoli, quomodo etiam veteres, usurparint et habuerint.</s>
				</ab>
				<ab>
					<s xml:lang="la" type="auto">Quinta et ultima, quod exemplo papistarum sibi assumant absolutionem atque adeo remissionem peccatorum.</s>
					<s xml:lang="la" type="auto">Praeterea multas alias, ut quod in unico Christo nescio quas solutiones machinentur, quod plerumque inflati, invidi, iracundi, obstinaces sint nec fructus dignos evangelica fide exhibeant, quod neminem audiant, qui vel latum unguem ab ipsis discedat, sed seculare brachium et magistratum ad saevitiam temere concitent et commoveant, quod suos collegas, praeceptores nostros ut religiosissimos, sic etiam doctissimos, d. Martyrem et Zancum, invidia prosequantur, mendaciis infament et, quasi in suum errorem de sacramento, ut alia, non dicam, descenderint, ultro citroque spargant.</s>
					<s xml:lang="la" type="auto">Vides, quae me commoveant, ut adhuc in libertate christiana consistere cupiam, dum deus omnipotens aut hos errores sustollat aut me ad saniorem congregationem transferat.</s>
					<s xml:lang="la" type="auto">Secunda caussa ita inanis est et insulsa, ut per se ipsam concidat, licet verbum nullum faciam.</s>
					<s xml:lang="la" type="auto">Quis enim nesciat, ut in universitatibus sic omnibus passim gymnasiis hoc non solum liberum esse, sed quoque in laude poni, si privatim ii, qui profectus aliquos fecerunt, infirmioribus librum aliquem interpretentur, ut sic et in scholis et domi musae et studia personent et tractentur.</s>
					<s xml:lang="la" type="auto">Quod cum sit, non debuit mihi vitio verti, si et id facerem, quod nusquam non fit, et hoc amplius, quod contra leges huius scholae non est, atque adeo, quod non insciis, sed approbantibus Sturmio et Marpachio inceperam.</s>
				</ab>
				<ab>
					<s xml:lang="la" type="auto">Tertiam nunc refutandam aggrediar quae ut maxime nostros commovit, sic maxima opus habet purgatione.</s>
					<s xml:lang="la" type="auto">Primum dicam de dialectica, postea rhetoricae locus erit.</s>
					<s xml:lang="la" type="auto">Quod dialecticas institutiones Rami prae Aristoteleis legere vellem, multa me moverunt.</s>
					<s xml:lang="la" type="auto">Vidi enim Ramum dialecticam virtutem, qua quidvis providemus, aestimamus et percipimus, definiendo bene complecti, inventionis et dispositionis partibus recte distinguere, deinde utriusque partis singulas particulas suo loco et ordine persequi, nullum, quod Aristoteleis tradatur, verum preceptum omittere, nullum tamen inutile ponere aut iterare, Aristoteleos subiectam illam vim huic arti nusquam dilucide definire, duas illas veras partes inventionis et dispositionis falsis fragmentis praedicabilium, praedicamentorum, interpretationum, topicorum, elementorum confundere, in quibus et multa necessaria de veris argumentorum partibus et modis conclusionumque illationibus omittunt et saepe docent inutilia, et quae dialecticae inventionis propria sunt et dispositionis, et nugatorie repetunt et obscure cum multis inutilibus involvunt, ut satis dici vel exprimi nequeat.</s>
					<s xml:lang="la" type="auto">Ramus nullum in arte praeceptum ponit, quod illustribus insignium hominum testimoniis, Ciceronis, Virgilii et reliquorum non explicet; Aristotelei praecipiunt ad perspicue docendum exemplis opus esse non obscuris, sed illustribus, at tanquam somniantes id preceperint, nullum ex bonis auctoribus adferunt exemplum aut, si adferant, obscurius proponunt, quam ut cognosci possint.</s>
				</ab>
				<ab>
					<s xml:lang="la" type="auto">Ramus artis exercitationem tam late adhibet, quam longe patet vis humanae mentis, ut iuventus huic disciplinae dedita propositi vel oratoris vel poetae vel cuiusvis exempli consilium ex argumenti genere, iudicium ex conclusionis specie, methodum ex perpetuae dispositionis ordine perspiciat, aliquid deinde simile conetur et efficiat atque omnes artis partes ad confirmandam ingenii sol ertiam et animi mentisque prudentiam exprimat.</s>
					<s xml:lang="la" type="auto">Aristotelei inerti atque insulsae confusioni consentaneam exercitationem adiungunt nullius insignis auctoris inventionem dispositionemve suis praeceptis explicant nec idcirco vitutes eius vel assequi vel imitari curant, de solis inanium praeceptiuncularum spinis (quasi dialectica ad scholasticas duntaxat altercationes inventa sit) clamitant et agunt.</s>
					<s xml:lang="la" type="auto">Haec me, ut Ramum praecipue meis proponerem, impulerunt.</s>
				</ab>
				<ab>
					<s xml:lang="la" type="auto">Restat rhetorica, in qua easdem fere ob caussas hunc auctorem caeteris praetuli.</s>
					<s xml:lang="la" type="auto">Rhetoricam enim pulchre definit, deinde in duas partes separat, elocutionem et pronunciationem, ita ut, si grammaticam, rhetoricam, dialecticam generales et communes disciplinas sic, ut ad facile docendum et perspicue decet, distinxerimus, ut non commisceantur alienis inter se praeceptis, sed suis et propriis finibus contineantur, grammatica ex quatuor partibus, orthographia, prosodia, etymologia et syntaxi proprium et purum sermonem praestabit, dialectica inventionem rerum et dispositionem, dispositionisque comitem memoriam suppeditabit; rhetorica igitur hoc sibi proprium retinebit solum, ut res a dialectica repertas et collocatas, a grammatica autem puro et proprio sermone expositas elocutionis ornamentis magnificentius expoliat et pronunciationis et actionis gratia commendet.</s>
				</ab>
				<ab>
					<s xml:lang="la" type="auto">Aristoteles et hunc secuti Cicero, Quintilianus et alii omnem rhetoricae descriptionem multis tenebris ac immensae confusioni implicatam tanta rerum varietate onerarunt, ut vix ullius humanae naturae capacitate concludatur.</s>
					<s xml:lang="la" type="auto">Quo pacto, quoniam multa de doctrina cogitandorum argumentorum in hac longe pulcherrima arte confuderunt, cur quia hanc quidem doctrinam dialecticae propriam esse naturale lumen in gremio mentis sepultum ostendit, consilium coarguit, ratio convincit.</s>
					<s xml:lang="la" type="auto">Quid elocutio, quae huius artis pars est propria, quomodo ab his docetur, nusquam fere suo in loco generalis eius est partitio.</s>
					<s xml:lang="la" type="auto">Ubi porro generalis partitionis subiecta singulorum membrorum congruens definitio, ubi exemplorum apta coniunctio?</s>
					<s xml:lang="la" type="auto">Omitto pronuntiationem, de qua tumultuaria confusione pauca conturbarunt.</s>
					<s xml:lang="la" type="auto">Taceo dispositionem et eius comitem memoriam non recte inter partes rhetoricae collocatas, cum dialecticae sint propriae.</s>
				</ab>
				<ab>
					<s xml:lang="la" type="auto">Haec igitur et sexcenta alia cum viderem, nolui iuvenes meos illis confusorum veritatis voraginibus extractos in portu tranquillissimo collocare et absque omnibus ambagibus Rami institutione recta, quo contendere debent, perducere.</s>
					<s xml:lang="la" type="auto">Qua de re etiam adhibui Ciceronis orationes in Catilinam, ut in illis praeter observationem Latini idiomatis viva et praesentia haberent exempla utriusque artis, ut et praeceptionum usum maiorem ita tenerent, et quod ipsi scriptione conarentur imitari, propositum esset.</s>
					<s xml:lang="la" type="auto">Et posset hoc institutum a sapientibus non inutile aestimari et fortasse etiam a me satis ac copiose defendi, nisi iam pridem statuissem omnia pro stercore habere, ut Christum cognoscam.</s>
					<s xml:lang="la" type="auto">Ac quicquid a me factum est vel hic paucis descriptum, id (deum testor) ea de caussa factum, ut adolescentibus et brevi tempore et facili methodo plurimum prodesse possem.</s>
					<s xml:lang="la" type="auto">Si vel nostris vel aliis secus videatur, per me licet, modo haec mea defensio vel aliquo modo recipiatur vel saltem digna venia iudicetur.</s>
					<s xml:lang="la" type="auto">Quod nostri minime putarunt, cum etiam carcerem et exterminationem summe minarentur, quam recte, quam christiane et exterminationem summe minarentur, quam recte, quam christiane et pie, iudicent saniores.</s>
					<s xml:lang="la" type="auto">Porro, quod me etiam Swenckfeldianum vocitent, excusatione dignum non putavi, cum ego me Christi esse sciam et christianus haberi cupiam, adhaec ut Coloniae memini me sine discriminatione svermerum, anabaptistam, Lutheranum et sacramentarium vocari solere, cum papatui renunciarem, sic hi sine iudicio illos Svenckfeldianos, svermeros etc. nominant, qui vel mussant contra eucharisticum ipsorum idolum ac alios deplorandos errores.</s>
					<s xml:lang="la" type="auto">Sed deus nos omnes iudicabit.</s>
					<s xml:lang="la" type="auto">Habes paucis excusationem intermissae institutionis; quae si digna videtur tuis auribus, placet, sin habes, quod repraehendas, utere quaeso christiana benignitate sanioreque correptione, quam hi nostri usi sint, et videbis me non solum in optimam partem id accepturum, sed, quas possim, maximas gratias semper acturum.</s>
					<s xml:lang="la" type="auto">Tuum filium mirifice diligo cum propter te, qui mihi tuis pulcherrimis scriptis intercedente Christo et facem et claritatem praetulisti, ut a papatu secederem, tum ob summum eius ingenium singularemque modestiam, maximamque mihi spem adfert summae probitatis summaeque eruditionis, si paternis vestigiis ita insistere porro conatur, ut adhuc fecisse apparet.</s>
					<s xml:lang="la" type="auto">Idem spero de altero, qui Witenbergae est; si non adaequabunt patrem, tamen ita proxime ad eius religionem et eruditionem aspirabunt, ut omnis christiana respublica cognoscat, quid Bullingericae familiae debeat.</s>
					<s xml:lang="la" type="auto">Deus omnipotens non solum hoc eis concedat, sed praeterea Davidis pietatem, Solomonis sapientiam et Pauli sublimitatem largiatur.</s>
				</ab>
				<ab>
					<s xml:lang="la" type="auto">His me tuis precibus ita commendo, ut maiore studio magisque ex animo commendare non possim, meamque observantiam promptitudinemque tibi tuisque liberis prorsus dedico et offero.</s>
				</ab>
				<ab>
					<s xml:lang="la" type="auto">Adsit tibi tuaeque sanctae ecclesiae domini nostri Ihesu Christi favor et dei amor et sancti spiritus communio, amen.</s>
				</ab>
				<ab>
					<s xml:lang="la" type="auto">Datae raptim Argentorati ipso die penthecostes anno etc. 1556.</s>
					<s xml:lang="la" type="auto">Tuae pietati addictissimus Iohannes Heydenus filius.</s>
				</ab>
				<ab>
					<note type="address">[Adresse:]</note>
					<s xml:lang="la" type="auto">Religioso ac minime vulgari integritate ac doctrina celebri viro d. Henrico Bullingero, Tigurinae ecclesiae superattendenti atque pastori fideli, domino et amico meo semper et inprimis observando.</s>
				</ab>
			</div>
		</body>
	</text>
</TEI>