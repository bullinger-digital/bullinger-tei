<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0"
	 xml:id="Brief_TUSTEP-0-18266"
	 n="312">
	<teiHeader xml:lang="de">
		<fileDesc>
			<titleStmt>
				<title subtype="file">[Ambrosius Blarer] / Griesenberg AN Heinrich Bullinger / [Zürich], [21. Oktober 1548]</title>
			</titleStmt>
			<publicationStmt>
				<address>
					<addrLine>TVZ Theologischer Verlag Zürich AG</addrLine>
					<addrLine>Badenerstrasse 73</addrLine>
					<addrLine>8004 Zürich</addrLine>
				</address>
			</publicationStmt>
			<seriesStmt>
				<title subtype="publication">Heinrich Bullinger Werke (Vorläufige Transkriptionen der HBBW-EditorInnen)</title>
				<biblScope type="volume">HBBW</biblScope>
				<biblScope type="page">1146</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="de">
					<msIdentifier>
						<settlement ref="places.xml#587">Zürich</settlement>
						<institution>Staatsarchiv</institution>
						<idno type="Autograph">E II 357,859-861</idno>
						<repository ref="archives.xml#94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
					</msIdentifier>
					<physDesc/>
					<msContents>
						<msItem>
							<incipit>Diewyl sich meine Sachen dermassen nunmehr geschickt habend, das ich mich Costentz</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title subtype="Gedruckt">Blarer BW II, S. 749f</title>
							</bibl>
							<bibl type="Literatur" subtype="Zitat">
								<title subtype="Literatur">Th. Pressel, Blarer, S. 486-487.</title>
							</bibl>
						</listBibl>
						<note type="Allgemein">Beilage hierzu siehe Verweiskarte: 1548 Oktober 21., ID 313</note>
					</additional>
				</msDesc>
				<msDesc type="Brief" subtype="Kopie" xml:lang="de">
					<msIdentifier>
						<settlement ref="places.xml#587">Zürich</settlement>
						<institution>Zentralbibliothek</institution>
						<idno type="Kopie">Ms S 68,95</idno>
						<repository ref="archives.xml#96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
					</msIdentifier>
					<physDesc/>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/312">
				<correspAction type="sent">
					<persName ref="persons.xml#392" cert="low">
						<forename cert="low">Ambrosius</forename>
						<surname cert="low">Blarer</surname>
						<addName type="main">Blarer (Blaurer), Ambrosius</addName>
						<graphic type="portrait" url="portraits/wtf.png"/>
						<ref type="wikipedia" target="https://de.wikipedia.org/wiki/Ambrosius_Blarer"/>
					</persName>
					<location cert="low">
						<settlement ref="places.xml#184">Griesenberg</settlement>
						<district ref="districts.xml#181">Thurgau</district>
						<country ref="countries.xml#58">Schweiz</country>
						<geo>47.568889 9.011667</geo>
					</location>
					<date when="1548-10-21" cert="low"/>
				</correspAction>
				<correspAction type="received">
					<persName ref="persons.xml#495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
					</persName>
					<location cert="high">
						<settlement ref="places.xml#587">Zürich</settlement>
						<district ref="districts.xml#210">Zürich</district>
						<country ref="countries.xml#58">Schweiz</country>
						<geo>47.370093 8.544054</geo>
					</location>
				</correspAction>
				<correspContext>
					<ref type="next_chronologically" target="files.xml#313"/>
					<ref type="prev_chronologically" target="files.xml#311"/>
					<ref type="next_correspondence" target="files.xml#313"/>
					<ref type="prev_correspondence" target="files.xml#311"/>
					<ref type="next_correspondence_request" target="files.xml#313"/>
					<ref type="prev_correspondence_request" target="files.xml#300"/>
					<ref type="next_correspondence_reaction" target="files.xml#526"/>
					<ref type="prev_correspondence_reaction" target="files.xml#311"/>
					<ref type="next_same_sender" target="files.xml#313"/>
					<ref type="prev_same_sender" target="files.xml#300"/>
					<ref type="next_same_addressee" target="files.xml#314"/>
					<ref type="prev_same_addressee" target="files.xml#311"/>
					<ref type="next_with_sender_as_addressee" target="files.xml#313"/>
					<ref type="prev_with_sender_as_addressee" target="files.xml#300"/>
					<ref type="next_with_addressee_as_sender" target="files.xml#314"/>
					<ref type="prev_with_addressee_as_sender" target="files.xml#311"/>
					<ref type="child" target="files.xml#313"/>
				</correspContext>
			</correspDesc>
			<langUsage>
				<language ident="la" usage="2">Latein</language>
				<language ident="de" usage="98">Deutsch</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile/>
	<text xml:lang="de">
		<body>
			<div>
				<ab>
					<s xml:lang="de" type="auto">L[ieber] h[err] und br[uͦder].</s>
					<s xml:lang="de" type="auto">Diewyl sich meine sachen dermassen nunmehr geschickt habend, das ich mich Costentz verwegen und in ander weg mine sachen anrichten muͦsß und sich myn l[iebe] sch[wöster] gantz willig gegen mir, ouch meinem weyb und kinden ouch mitt der that erzögt, sich ouch gantz fruntlich und schwösterlich empeut, allso zuͦ underschloͤffen, allweg oder als lang, byß der lieb gott mich zuͦ ainem andern haben will, und ich sölich ir liebrich empüten zuͦ sonderm grossen danck von gott und ir annym, so sind doch vyl und mancherlay reden, die umgetrochen werden, alls sollt weder ich noch ander sicherhait haben mögen im Turgöw; dann der könig werde by den Örtern practicieren, damit die ustrettnen von Costentz kain underhaltung noch platz in gmainen emptern haben mögind, und vyllicht ouch by allen Örtern.</s>
					<s xml:lang="de" type="auto">So laiche diser landtvogt sonderlich mitt den künigischen, dann er und abbt von Creutzlingen lygind stet in der statt by dem obersten und ladind sy hinwider heruß in das closter.</s>
					<s xml:lang="de" type="auto">Derhalb langt an euch myn gantz hertzlich beger nach dem bruͤderlichen vertrauwen, so wir zuͦsamen habend, ir wellind diß orts so vyl möglich wachen, wa ir etwas horten, das ir mich mitt truwen und by zyt warneten, wa dann sicherhait sein wellt, das ich ouch zytlich verstande.</s>
					<s xml:lang="de" type="auto">Item, so es mitt fuͦgen und frid gesin möcht, das wir im Turgöw blyben köndten, by wem man sölichs erstlich anbringen muͤsste, by dem landtvogt oder by ewern herren oder by gemainen aidgnossen.</s>
					<s xml:lang="de" type="auto">Sind um gottes willen gebetten.</s>
					<s xml:lang="de" type="auto">Man tribt wunderbarlich reden; aber ich und vyl mehr gloubend nitt, das der konig uff sin so gantz gnedig empieten ichtzit im Turgöw gegen nieman fuͤrnemmen oder ime der landtvogt (er seye, wie er welle) sölichs gestatten werde, wie dann vyl ander leut ouch gentzlich darfuͤr habend; soll es dann mitt bewilligung der aidgnossen beschechen, so wirt man es danecht vorhin wissen muͤssen unnd ain biderman gewarnet mögen werden, wie ich dann hoff, mir durch euch wol mögen by zyt widerfaren.</s>
					<s xml:lang="de" type="auto">Man hat darfuͤr, der nechst tag werdes wol bringen, wes sich der konig by den aidgnossen zuͦ erlangen understan werde; wann oder ob ain tag angesetzt, laßt mich wissen.</s>
				</ab>
				<ab>
					<s xml:lang="de" type="auto">Neuw zeytung nichts, dann das euch min l[ieber] schwager Peter wol wirt anzögen können oder schon gethan hat.</s>
					<s xml:lang="de" type="auto">So er aber nitt by euch gewesen were, kans euch herr Yeronymus ouch wol anzögen, was er mittbracht hat.</s>
					<s xml:lang="de" type="auto">Der herr gott gönn unß ein ruͤwigere zyt.</s>
				</ab>
				<ab>
					<s xml:lang="de" type="auto">Hieronymus wirt euch ain Confessionem aquilę geben uber das Interim; were meines bedunckens wol wert, das er in vyl exemplaria getruckt und spargiert were, diewyl doch der author sinen namen selbs fuͤrgibt und wills fuͤr ain offenliche bekandtnusß haben; wiewol das negocium nitt ex professo tractiert, sonder allain die calumnia diluiert wirt, noch ist diser fraidig gaist hoch zuͦ loben; dann diser mann grosß fahr, ja die allerhöchsten hierum zuͦ beston hat.</s>
					<s xml:lang="de" type="auto">Gott erhalt inn, das er bestendig blyb und fuͤrfare.</s>
					<s xml:lang="de" type="auto">Thaind hierinn, wie euch fuͤr guͦt ansicht; wollt irs nitt trucken lassen, so schickt mir glich herwider; achten, ir habts vyllicht vor gesechen wie ouch andere.</s>
					<s xml:lang="la" type="auto">(Tibi soli).</s>
					<s xml:lang="de" type="auto">Der oberst bevilcht ainem rath, das er kö[niglicher] m[ajesta]t schribe, das sy welle alle arrest aller guͤter in und vor der statt relaxieren; item, das der könig kai[serlich] m[ajesta]t vermöge, die acht und aberacht uffzeheben etc.; item, das königlich m[ajesta]t die statt gegen dem bischoff, pfaffen und allermengklich, so ansprach an sy habe, vertretten welle, mitt flyssiger erzelung der verarmung der statt und klainfuͤgen vermögens.</s>
					<s xml:lang="de" type="auto">Der articul sind mehr und mir zum tail abgefallen; diß sind aber die fuͤrnemsten, daruß ir wol verstand, wie es bischoff und pfaffen so ain ungschmack krut wirt sin, das die statt des königs worden und er yetz da seckelmaister und alles sin wirt und das er inen ain schlechten abtrag thain und alles zum nechsten beschniden, ouch alle andere sachen iren halber nienen alls glat von statt werden gehen, alls so Costentz ain rychstatt blyben were.</s>
					<s xml:lang="de" type="auto">Allso kan gott den pfaffen ir fröd ouch treffelich verbitteren.</s>
				</ab>
				<ab>
					<s xml:lang="de" type="auto">Ach, bitten mitt und vyl betruͤbten, das der starck herr gott Zebaoth sein hand erheben, sinen namen hailigen und gross machen, die hoffnung und das hertzlich gebett der seinen nitt schenden, sondern sy vetterlich erfröwen und ursach geben welle, seine wunderwerck zuͦ loben und zuͦ prysen.</s>
					<s xml:lang="de" type="auto">Amen, amen, amen.</s>
				</ab>
				<ab>
					<s xml:lang="la" type="auto">Datum 21. Octobris.</s>
				</ab>
				<ab>
					<s xml:lang="la" type="auto">Tuus A[mbrosius] Bl[aurerus].</s>
				</ab>
				<ab>
					<note type="address">[Adresse:]</note>
					<s xml:lang="la" type="auto">D. Heinricho Bullingero suo.</s>
					<s xml:lang="la" type="auto">Tiguri.</s>
				</ab>
			</div>
		</body>
	</text>
</TEI>